---
layout:      explainer
title:       "Kdo jsou hlavní aktéři klimatických jednání a jaké jsou jejich pozice?"
slug:        "pozice-hracu-cop"
published:   2021-10-18
author:      "team"
weight:      74
tags-scopes: [ svet ]
tags-topics: [ opatreni, ekonomika ]
cover-source-author: "Kaia Rose, Connect4Climate"
cover-source-license: "CC BY-NC-SA 2.0"
cover-source-license-url: "https://creativecommons.org/licenses/by-nc-sa/2.0/"
cover-source-text: "Flickr Connect4Climate"
cover-source-url: "https://flickr.com/photos/connect4climate/49242640988/"
perex:       "Mezinárodní jednání o ochraně klimatu letos vyvrcholí summitem v Glasgow. Důležitou roli při těchto jednáních hrají nejen velké či bohaté státy,  ale také skupiny afrických států nebo aliance malých ostrovních států. A zatímco jedni hledají, jak emise snižovat co nejpohodlněji, pro jiné jde doslova o přežití jejich obyvatel. V tomto textu se podrobněji podíváme na rozdílné podmínky, se kterými klimatických jednání vstupují jednotliví aktéři."
---

## Kontext

### O čem se klimatická jednání vedou? 

Na základě Pařížské dohody státy budou řešit svoje **závazky na snižování emisí** (tzv. *NDC*),**mechanismy pro snižování emisí v mezinárodním obchodu** (trh s emisními povolenkami, uhlíkové clo, apod.), spolupráci při mitigaci a adaptaci (např. možnosti sdílení technologií) a tzv. **klimatické finance**, tedy finanční podporu rozvojovým zemím. Tato témata jsou úzce provázána s otázkami mezinárodního obchodu či potravinové bezpečnosti, které jsou často předmětem jednání G7, G20, nebo světové obchodní organizace (*WTO*). Proto je vhodné jednání o ochraně klimatu chápat spíše jako součást dalších mezinárodních, než jako oddělené téma.  

### Jak mohou státy snižovat emise skleníkových plynů?

Státy nemohou své emise skleníkových plynů snižovat přímo - nemají moc zastavit průmyslovou výrobu nebo zakázat lidem topit. Státy ale mohou ovlivnit emise skleníkových plynů několika nepřímými způsoby, které pro své úspěšné fungování často potřebují mezinárodní spolupráci:  
* **Přímá nařízení, zákazy a regulace:** Státy mohou například stanovit limity těžby uhlí, standardy pro emise motorových vozidel a účinnost spotřebičů, nebo nařídit bankám evidovat uhlíkovou stopu investic. Státy často snaží nastavení pravidel a regulací koordinovat.    
* **Daně a další finanční nástroje:** skrze daně či emisní povolenky mohou státy zpoplatnit vypouštění skleníkových plynů. Státy se snaží vytvořit trh s emisními povolenkami nebo zavádějí clo pro výrobky ze zemí, které nemají emise zpoplatněné.
* **Investice a infrastrukturní projekty:** státy mohou financovat nebo finančně zvýhodnit například budování obnovitelných zdrojů energie nebo sítě dobíjecích stanic pro elektromobily. Rozvojové státy potřebují na takové investice peníze, které pomocí mezinárodních fondů poskytují z velké části rozvinuté státy, z menší části soukromé firmy. 
* **Přehledné prostředí pro soukromé subjekty:** státy mohou deklarovat jasné cíle, vypracovat plány a zpřístupňovat data, a vytvářet tak prostředí ve kterém firmy mohou prostředí předvídat a svůj byznys rozvíjet příznivým způsobem.

### Co se změnilo od předchozí konference COP25?

V roce 2021 se připravujeme na klimatickou konferenci COP26 v **Glasgow** a předchozí konference se konala v roce 2019 v **Madridu**[^5]. A zatímco v roce 2019 téměř žádné země nesměřovaly k uhlíkové neutralitě, v letech 2020 a 2021 se k tomuto závazku přihlásilo mnoho zemí. Dohromady země se závazkem dosáhnout uhlíkové neutrality do roku 2050 nebo 2060 odpovídají za tři čtvrtiny současných emisí CO<sub>2</sub>. Pro odhad budoucího oteplení bude klíčové, jak se moc podaří snížit světové emise skleníkových plynů v následující dekádě, tedy do roku 2030, a v tomto horizontu jsou závazky zemí slabší a často postrádají konkrétní plány. Současné závazky států přehledně srovnává [ClimateActionTracker](https://climateactiontracker.org/countries/).

### Česko v kontextu světových jednání

Česká republika rámci světových klimatických konferencí nejedná samostatně, ale jako součást Evropské Unie. Z pohledu emisí skleníkových plynů patří Česko s 12 tunami CO<sub>2</sub>eq na osobu mezi velké emitenty[^2]. A přestože je ČR v evropském i světovém kontextu středně velkou a podle mnoha měřítek úspěšnou zemí[^1], do fondu klimatických financí ale dosud přispívala v přepočtu na osobu i v přepočtu na HDP mnohem méně než jiné rozvinuté země[^3] a nyní své příspěvky zcela odvolala[^4]. 

 

## Evropská unie a Velká Británie

 {% include includes-local/pozice-hracu-cop/country-table.html
     name="Evropská unie a Spojené království"
     map="eu+uk.svg"
     population-total="515 mil."
     population-share="6,7"
     gdp-per-cap="41 500"
     gdp-share="21,5"
     emissions-per-cap="8,33"
     emissions-share="8,8"
     electricity-per-cap="6,26"
     electricity-share="12,6"
 %}

#### Současné a budoucí dopady klimatické změny:

Ve srovnání s jinými částmi světa nebude mít klimatická změna v Evropě dramatické důsledky. Obecně v Evropě můžeme očekávat častější **extrémní projevy počasí** (například vlny veder, prudké deště způsobující záplavy a sesuvy půdy nebo delší období sucha a neúrody). Středomoří zasáhne zřetelný **trend poklesu srážek**, sucha a s ním souvisejících požárů, střední a severní Evropa bude řeši adaptaci lesnictví a některé regiony budou také ohroženy stoupající mořskou hladinou (Nizozemsko). Na rozdíl od méně rozvinutých částí světa má Evropa výhodu i v dostatku zdrojů, které jí umožní se na změny postupně adaptovat.

#### Výzvy a příležitosti

Evropská unie je společně s Velkou Británií světovým lídrem v úsilí o transformaci hospodářství a přechod na nízkoemisní technologie a ovlivňuje směřování dalších částí světa. Životní úroveň Evropanů je přibližně srovnatelná s obyvateli Japonska a Jižní Koreje a zároveň vyšší než například v Rusku, přesto máme v Evropě nižší emise skleníkových plynů na osobu i nižší energetickou spotřebu. Evropský systém pro obchodování s emisními povolenkami byl inspirací pro mnoho dalších zemí, které postupně zavedly podobná opatření (Čína, některé státy USA či Jižní Korea). Transformace hospodářství však přináší i řadu výzev – je například nutné zaváděná opatření dobře vysvětlit veřejnosti a poskytnout dostatečnou podporu nejvíce zasaženým regionům. Klíčové je také udržet konkurenceschopnost evropské ekonomiky.

#### Dosavadní úsilí o ochranu klimatu

Evropská unie nedávno posílila své klimatické ambice a zavázala se ke **snížení emisí o 55 % do roku 2030** (oproti roku 1990) a k **dosažení uhlíkové neutrality do roku 2050**. Stejný termín si stanovila i Velká Británie, přičemž její emisní závazky jsou 68% snížení do roku 2030 a 78% do roku 2035 (oproti roku 1990). Některé evropské státy usilují o ještě k rychlejší dekarbonizaci (Finsko do roku 2035, Rakousko a Island do roku 2040, Německo a Švédsko do roku 2045) a často také doplňují emisní povolenky o národní uhlíkovou daň, která umožňuje zahrnout další sektory ekonomiky. V přípravě na konferenci COP26 v Glasgow se Británie také zavázala navýšit své klimatické finance určené na podporu rozvojových zemí na 11,6 miliard liber ročně (od roku 2025) a plánuje plánuje bezemisní výrobu elektřiny do 2035[^21]. Je však potřeba zdůraznit, že spolu s dalšími rozvinutými regiony světa je Evropa zodpovědná za převážné množství emisí CO<sub>2</sub> v atmosféře, a na probíhající klimatické změně tak měla mnohem větší podíl než chudé země v jiných částech světa. 
Klimatické cíle a dosavadní úsilí Evropy a Velké Británie hodnotí iniciativa Climate Action Tracker jako *téměř dostatečné* k naplnění Pařížské dohody.



## USA

{% include includes-local/pozice-hracu-cop/country-table.html
    name="Spojené státy americké"
    map="usa.svg"
    population-total="329 mil."
    population-share="4,3"
    gdp-per-cap="60 200"
    gdp-share="25,1"
    emissions-per-cap="18,7"
    emissions-share="12,6"
    electricity-per-cap="12,7"
    electricity-share="16,4"
%}

#### Současné a budoucí dopady klimatické změny:

Klimatická změna v USA přispívá k větší četnosti a intenzitě extrémních projevů počasí, jež dopadají zejména na jižní státy: Kalifornie zažívá velká  **sucha a rozsáhlé požáry**, Texas, Florida či Louisiana zase **častější a silnější hurikány** – a rostou i náklady na odstraňování škod po těchto událostech[^31]. Také stoupání oceánské hladiny začíná být problémem pro některé přímořské státy (Rhode Island, Florida). Jako bohatá země však má USA k adaptaci a řešení dopadů klimatické změny dostatek prostředků a na rozdíl od chudších regionů světa nepředstavují tyto dopady tak těžkou ránu pro její ekonomiku.

#### Výzvy a příležitosti

USA je největší a nejbohatší světová ekonomika a snaží se být leaderem v oblasti výzkumu a nových technologií, zároveň je jedním z největších producentů fosilních paliv a má velmi vysoké emise na obyvatele. Lze tedy čekat velké investice do obnovitelných zdrojů a dalších technologií (mohou si to dovolit), ale zároveň velké překážky související se závislostí byznysu a stylu života na fosilních palivech. Komplikovat transformaci může v USA i silné politické rozdělení (republikánská strana tradičně ochranu klimatu bojkotuje či existenci klimatické změny přímo popírá) a velká vnitřní nerovnost, kdy není jisté, zda společnost v USA dokáže poskytnout efektivní pomoc zasaženým chudým skupinám obyatel.

#### Dosavadní úsilí o ochranu klimatu

USA se v roce 2021 znovu přihlásily k Pařížské dohodě a ohlásily záměr dosáhnout uhlíkové neutrality do roku 2050. Některé státy v USA mají vnitřní uhlíkovou daň či systém emisních povolenek, ale na federální úrovni zpoplatnění emisí chybí. Pentagon nedávno zařadil klimatickou změnu mezi bezpečnostní priority. Klimatické cíle a dosavadní úsilí USA hodnotí iniciativa Climate Action Tracker jako *nedostatečné*.  (?? Investice)

 

## Čína

{% include includes-local/pozice-hracu-cop/country-table.html
    name="Čínská lidová republika"
    map="cina.svg"
    population-total="1,4 mld."
    population-share="18,2"
    gdp-per-cap="16 400"
    gdp-share="17,6"
    emissions-per-cap="9,55"
    emissions-share="27,4"
    electricity-per-cap="5,22"
    electricity-share="28,6"
%}

#### Současné a budoucí dopady klimatické změny:

Čína v souvislosti s klimatickou změnou již nyní potýká s **výkyvy v zemědělské produkci kvůli nedostatku vody**, zejména v severních oblastech země[^44]. Jižní části Číny naopak zasahují **častější povodně**. Čína má i velkou biologickou rozmanitost, jež bude změnou klimatu významně zasažena[^48]. V následujícím století ovlivní tání himalájských ledovců dostupnost vody v řekách, jež jsou ledovci napájeny a jsou klíčové pro život mnoha desítek milionů Číňanů. **Nárůst hladin oceánů** je hrozbou pro velkoměsta na pobřeží[^45](např. Shanghai, Tianjin, Guangzhou)  – očekává se, že během 21. století bude kvůli tomu nutné přesídlit více než 60 miliónů obyvatel[^46],[^47].

#### Výzvy a příležitosti:

Čínská energetika je značně závislá na uhelných elektrárnách (62 % elektřiny je z uhlí) a bude pro ni náročné se této závislosti zbavit. Obrovské jsou však i její **investice do obnovitelných zdrojů**[^401] – v roce 2020 například instalovala 72 GW větrných a 48 GW solárních elektráren – a je též největším producentem fotovoltaických panelů.Intenzivně investuje i do elektromobility[^403]. Z hlediska životního prostředí a potravinové bezpečnosti bude muset řešit například **kolaps populací ryb v Jihočínském moři**[^402] nebo problémy se suchem. Stejně jako jinde bude i v klimatické politice Čína zřejmě usilovat o to stát se světovým lídrem.

#### Současné úsilí o ochranu klimatu:

V Číně se klimatická změna dostala na vládní agendu relativně nedávno (okolo roku 2008[^44]) a zejména v posledních letech začíná být tato země ve své klimatické politice celkem aktivní: v roce 2021 vyhlásila cíl **dosáhnout uhlíkové neutrality do roku 2060** (to je o 10 let později než u EU či USA, nicméně jde o zemi s téměř pětinou světové populace). Čínské emise skleníkových plynů zatím stále rostou, ale svými opatřeními země směřuje k **dosažení vrcholu jejich vypouštění před rokem 2028**[^41]. Čína též nedávno spustila vlastní systém pro obchodování s emisními povolenkami[^42]  a ohlásila záměr přestat financovat výstavbu uhelných elektráren v zahraničí[^43]. Klimatické cíle a dosavadní úsilí Číny hodnotí iniciativa [Climate Action Tracker](https://climateactiontracker.org/countries/china/) jako *velmi nedostatečné*.[^49]


## Indie

{% include includes-local/pozice-hracu-cop/country-table.html
    name="Indie"
    map="indie.svg"
    population-total="1,38 mld."
    population-share="17,9"
    gdp-per-cap="6 120"
    gdp-share="7,4"
    emissions-per-cap="2,62"
    emissions-share="7,4"
    electricity-per-cap="1"
    electricity-share="5,4"
%}

#### Současné a budoucí dopady klimatické změny

Indie je vzhledem ke své chudobě a podnebí již nyní velmi zranitelná vůči přírodním katastrofám. Zároveň patří mezi oblasti, které budou klimatickou změnou postiženy nejvíce: **vlny veder** již nyní dosahují v severní Indii teplot, které jsou pro lidský organismus na hranici přežití[^50], a změna klimatu bude přinášet vedra silnější a častější. **Oteplení o 1,5 °C povede k roztátí nejméně třetiny himalájských ledovců** do roku 2100, což významně sníží dostupnost vody pro asi 250 milionů Indů a způsobí problémy v zemědělství, hlavně v oblasti Gangy. Klimatická změna také vede k větší nepravidelnosti a intenzitě monzunů, což znamená silnější záplavy i větší sucha. Klimatická změna také přispívá k rozšíření některých chorob přenášených komáry, například malárie nebo horečky dengue. Dle odhadu Světové banky povede klimatická změna v roce 2050 k nižší životní úrovni pro polovinu indické populace a ztrátě celkového HDP ve výši 1,2 bilionu dolarů.

#### Výzvy a příležitosti

Pro Indii je zásadní výzvou **eliminace energetické chudoby** a dosažení dostatečné prosperity, která **zastaví její populační růst**. Zároveň by přechod k čistší ekonomice znamenal i čistší vzduch a životní prostředí, což by se pozitivně odrazilo na zdraví obyvatel země.

#### Současné úsilí o ochranu klimatu:
Indie je jednou z nemnoha zemí, která se zatím nepřihlásila k cíli uhlíkové neutrality – pouze se zavázala **nepřekročit emise odpovídající emisím na osobu rozvinutých zemí a do roku 2030 snížit své emise na jednotku HDP o třetinu** (oproti roku 2005). Je kritizována za snahu dále navýšit výrobu elektřiny z uhlí a jeho lokální těžbu, nicméně současná spotřeba elektřiny na osobu je v Indii 1 MWh za rok, což je 6krát méně než v EU a 12krát méně než v USA. Indie se ovšem snaží i o rozvoj obnovitelných zdrojů (od roku 2010 například vybírá uhelnou daň do státního fondu pro čistou energii[^52]). **Za poslední dekádu vzrostla výroba ze slunce a větru o 550 %**(oproti 75% růstu výroby z uhlí) a pokrývá dnes téměř 10 % domácí spotřeby elektřiny. Klimatické cíle a dosavadní úsilí Číny hodnotí iniciativa [Climate Action Tracker](https://climateactiontracker.org/countries/india/) jako *velmi nedostatečné*[^59].

#### Ambice Indie v klimatických jednáních:

Klíčovými indickými požadavky jsou klimatické finance a technologický transfer od rozvinutých zemí k rozvojovým. Indie odhaduje, že realizace jejích klimatických cílů bude stát 2,5 biliónů dolarů. V letech 2015 a 2016 Indie podle odhadů OECD obdržela přibližně 2,6 miliardy ročně v rozvojových financích týkajících se klimatu.

## Rusko 

{% include includes-local/pozice-hracu-cop/country-table.html
    name="Ruská federace"
    map="rusko.svg"
    population-total="144 mil."
    population-share="1,9"
    gdp-per-cap="26 900"
    gdp-share="1,8"
    emissions-per-cap="16,1"
    emissions-share="4,7"
    electricity-per-cap="7,22"
    electricity-share="4,1"
%}

#### Současné a budoucí dopady klimatické změny 

Arktické oblasti Ruska a Sibiře se velmi rychle oteplují, až 3 krát rychleji než světový průměr, jde ale většinou o řídce osídlené oblasti. Tyto oblasti budou zásadně postiženy rozsáhlými **lesními požáry** (potenciálně kolapsem sibiřských lesů) a **táním trvale zmrzlé půdy**. Toto tání způsobuje nestabilitu podloží a ohrozí pětinu infrastruktury země (železnice, plynovody, zdroje plynu a nerostů) a polovinu rezidenčních budov zbudovaných na permafrostu.  Projekce budoucí zemědělské produkce se rozcházejí - některé ukazují růst, jiné pokles. Lodní doprava by v budoucnu mohla využívat menšího zalednění Severního ledového oceánu. 

#### Výzvy a příležitosti 
**Rusko je ekonomicky závislé na vývozu fosilních zdrojů** (ropa, zemní plyn, uhlí). Ty tvoří dvě třetiny ruského exportu a třetinu příjmů do státního rozpočtu. Pokles poptávky po komoditách ze strany zemí směřujících ke klimatické neutralitě tak Rusko ekonomicky velmi pocítí. Zároveň se tato země potýká s nedostatkem financí potřebných k transformaci na nízkouhlíkovou ekonomiku (některé regiony jsou navíc zadlužené). Je tu i **potenciál pro obnovitelné zdroje energie, zatím však chybí ambicióznější plán pro jejich zavedení** –⁠ Rusko stále spoléhá na emisně intenzivní zdroje energie.

#### Současné úsilí o ochranu klimatu 
V roce 2019 se Rusko připojilo k Pařížské dohodě. Zavázalo se dosáhnout 30% snížení emisí do roku 2030 oproti roku 1990 - k tomuto poklesu ale již došlo v devadesátých letech v důsledku důsledek deindustrializace po pádu Sovětského svazu. V roce 2021 vzešla v platnost legislativa, podle níž budou muset vybrané podniky od roku 2023 podávat zprávu o emisích, které vypouštějí. V témže roce Rusko oznámilo, že dosáhne uhlíkové neutrality do roku 2060. Klimatické cíle a dosavadní úsilí Ruska hodnotí iniciativa Climate Action Tracker jako *kriticky nedostatečné*. 



## Ostrovní státy

{% include includes-local/pozice-hracu-cop/country-table.html
    name="Ostrovní státy"
    map="ostrovy.svg"
    population-total="71 mil."
    population-share="0,9"
    gdp-per-cap="16 100"
    gdp-share="1"
    emissions-per-cap="5,03"
    emissions-share="0,7"
    electricity-per-cap="2,52"
    electricity-share="0,7"
%}

**Kdo patří do této skupiny:** Skupina sdružuje více než 40 ostrovních států a *závislých teritorií. Většinou jde o malé ostrovy v Karibské oblasti a Tichém oceánu. Z větších ostrovních států sem patří Kuba, Haiti, Jamajka nebo Papua Nová Guinea. Na mezinárodních jednáních o ochraně klimatu státy vystupují v rámci společných aliancí [AOSIS](https://www.aosis.org/) nebo [SIDS](https://en.wikipedia.org/wiki/Small_Island_Developing_States).

#### Současné a budoucí dopady klimatické změny

Pro malé ostrovní státy, u nichž se velká část území často nachází jen metr či dva nad hladinou moře, představuje klimatická změna obrovskou výzvu:[^72] budoucí **vzestup hladin oceánů je pro ně hrozbou, na kterou prakticky nemají možnost se adaptovat**. Navíc jde o chudé státy, které na adaptaci nemají prostředky, a zvládání současných dopadů je pro ně velice obtížné. V současnosti jsou pro ně hlavními hrozbami **častější a silnější hurikány**[^74] (nebo tajfuny, obecněji tropické cyklóny), **eroze pobřeží** a **zasolování zásob pitné vody**.[^71] Již probíhající umírání korálových útesů a častější mořské vlny veder (marine heatwaves) významně zasáhnou také hlavní zdroje obživy místních obyvatel: turismus a rybolov.

#### Výzvy a příležitosti

Většina ostrovních států nemá významný průmysl, který by bylo nutné transformovat, ani netěží ropu. Své nároky na energii budou moci pokrýt z obnovitelných zdrojů. V tomto směru pro ně tedy transformace na nízkouhlíkovou společnost nepředstavuje významné riziko. Hlavní problémem pro tyto státy bude adaptace na klimatickou změnu, a to zejména v zemědělství a rybolovu. Budou pravděpodobně potřebovat i pomoc bohatších zemí, díky které se budou moci lépe vyrovnávat s výpadkem příjmů spojených s turismem a získají čas na hledání jiných cest k budoucí prosperitě.

#### Současné úsilí o ochranu klimatu a amibice v mezinárodních jednáních

Příležitostí ke snižování svých emisí nemají ostrovní státy mnoho – přitom z hlediska změny klimatu patří mezi nejvíce ohrožené země. Naprosto zásadní proto bude, zda o tom dokážou přesvědčit svět, tedy **jak úspěšní budou ve svém diplomatickém úsilí**.

## Státy Afriky

{% include includes-local/pozice-hracu-cop/country-table.html
    name="Africké státy kromě JAR"
    map="afrika.svg"
    population-total="1,26 mld."
    population-share="16,4"
    gdp-per-cap="4 400"
    gdp-share="2,5"
    emissions-per-cap="2,06"
    emissions-share="5,3"
    electricity-per-cap="0,46"
    electricity-share="2,3"
%}

#### Současné a budoucí dopady klimatické změny 

Afrika patří k regionům, které jsou vůči klimatické změně **nejzranitelnější**. Klimatická změna bude zesilovat problémy, se kterými se tento kontinent potýká. Již nyní se mnohé země tohoto kontinentu potýkají se suchem a proměnami v charakteru srážek – což má **negativní dopad na přístup k pitné vodě** (až 400 milionů lidí čelí jejímu nedostatku) i na **zemědělskou produkci**, a tedy potravinovou bezpečnost (čtvrtina obyvatelstva subsaharské Afriky trpí podvýživou a třeba Madagaskar se v důsledku sucha aktuálně potýká s velkým hladomorem). Vedle toho však sucho ohrožuje i dodávky elektřiny – celou čtvrtinu v tomto regionu dodávají vodní elektrárny.  **To vše vede ke konfliktům o zdroje a ke klimatické migraci** do méně zasažených či stabilnějších regionů, ať už v rámci afrického kontinentu nebo mimo něj.

#### Výzvy a příležitosti 

Africké státy se potýkají s nízkou životní úrovní a nedostatečným přístupem k energii, který je pro zvýšení životní úrovně zásadní. Navíc se očekává, že do roku 2040 bude poptávka po energii s ohledem na rychle rostoucí populaci dvojnásobná. **Afrika má příležitost vydat se cestou obnovitelných zdrojů energie** (zejména solárních a větrných), a zajistit tak čistý ekonomický růst i nová pracovní místa. V současnosti plánované elektrárny ovšem ve velké míře spoléhají na uhlí a plyn. **Klíčovým faktorem pro rozvoj obnovitelných zdrojů bude dostatek finančních prostředků**, tedy i to, jak budou bohaté země plnit své závazky vůči zemím rozvojovým. A důležitou roli bude hrát také politická stabilita celého regionu.

#### Současné úsilí o ochranu klimatu

Všechny africké země již představily své národní závazky ke snižování emisí (NDCs), nicméně pro Afriku bude mnohem důležitější **adaptace a zvládání škod**.  Během Pařížské konference spustily africké státy tzv. Africkou adaptační iniciativu. Klimatické cíle a dosavadní úsilí vybraných afrických států hodnotí iniciativa Climate Action Tracker jako *téměř* nebo *zcela dostatečné*. 


## Ropné státy Perského zálivu

{% include includes-local/pozice-hracu-cop/country-table.html
    name="Perský záliv"
    map="persky-zaliv.svg"
    population-total="183 mil."
    population-share="2,4"
    gdp-per-cap="23 400"
    gdp-share="2,3"
    emissions-per-cap="15,2"
    emissions-share="5,7"
    electricity-per-cap="5,93"
    electricity-share="4,3"
%}

#### Současné a budoucí dopady klimatické změny

Většina této oblasti spadá do horkého pouštního podnebí, kde srážky nejsou již dnes pro růst vegetace dostatečné. Proto bude mít další snížení srážek a zvýšení teplot **zásadní negativní dopady: na ekosystémy, zemědělství, lidské zdraví** (extrémní vlny veder) **a dostupnost pitné vody** (již dnes některé z těchto států získávají pitnou vodu energeticky náročným procesem odsolování vody mořské). **Chudší a politicky nestabilní země v tomto regionu jsou vůči těmto změnám výrazně zranitelnější**. Některé země jsou do budoucna také ohroženy stoupající mořskou hladinou (Katar, SAE, Kuvajt, Omán): může docházet k zaplavování přímořských měst i kritické infrastruktury (odsolovací zařízení, elektrárny).

#### Výzvy a příležitosti

**Významný podíl ekonomiky těchto států tvoří vývoz fosilních paliv**. Proto dosud nebyly v řešení klimatické změny příliš aktivní, přestože její dopad na ně bude významný. **Některé země již usilují o transformaci ekonomiky, aby se jejich závislost na fosilních palivech snížila** (např. Omán), a zavádějí adaptační opatření zaměřená především na dopad spojený s vyššími teplotami a nedostatkem srážek. Podnebí v tomto regionu je zároveň příležitostí k využívání solární energie – nejvíce elektráren se staví v Saudské Arábii a SAE. Investice do obnovitelné elektřiny vedou k diverzifikaci hospodářství a ke snížení spotřeby vody. V budoucnu mohou tyto státy **využít levné solární elektřiny také k výrobě zeleného vodíku a tím nahradit příjmy z vývozu ropy**.

#### Současné úsilí o ochranu klimatu

**Klimatické závazky tohoto regionu jsou zcela nedostatečné**. Zdejší země patří mezi státy s nejvyššími emisemi na osobu z celého světa a v budoucnu jejich emise pravděpodobně dále porostou. **Írán a Irák dosud neratifikovaly Pařížskou dohodu**. Současná opatření se zpravidla omezují na adaptaci (např. zajištění dostatku pitné vody) a na podporu obnovitelných zdrojů elektřiny. Přesto některé státy stále finančně podporují i fosilní zdroje. **Spojené arabské emiráty se jako jediný stát z regionu nedávno přihlásily k uhlíkové neutralitě do roku 2050**.

## Japonsko a Jižní Korea 

{% include includes-local/pozice-hracu-cop/country-table.html
    name="Japonsko a Jižní Korea"
    map="japonsko+korea.svg"
    population-total="178 mil."
    population-share="2,31"
    gdp-per-cap="41 700"
    gdp-share="8,0"
    emissions-per-cap="11,2"
    emissions-share="4,1"
    electricity-per-cap="8,44"
    electricity-share="5,86"
%}

#### Současné a budoucí dopady klimatické změny

Dopady klimatické změny na tento region budou méně dramatické než jinde. Obě země mají výhodu také v dostatku prostředků na adaptaci. Přesto i zde se budou muset připravit na **vzestup hladiny moří, pobřežní erozi** a **silnější a častější tajfuny**. Očekávat se dají také **intenzivnější srážky**, které mohou vést k poškození infrastruktury, a **vlny veder**. Pro obyvatele je jednou z dobře viditelných změn **dřívější rozkvět sakur**, které jsou důležitým prvkem japonské kultury.

#### Výzvy a příležitosti

Japonci i Korejci považují klimatickou změnu za významnou hrozbu (v Jižní Koreji se jí dokonce obávají více než jaderného programu Severní Koreje). Obě země spatřují příležitost v tzv. **zeleném růstu**, zajištěném investicemi do emisně čistých technologií, které zahrnují např. infrastrukturu pro **obnovitelné zdroje energie** a efektivní využívání energií obecně, výrobu **elektrických aut** či produkci **zeleného vodíku**. Podpora jaderné energie je v obou státech nízká, v Japonsku v tom sehrála roli i havárie ve Fukušimě.

#### Současné úsilí o ochranu klimatu:

V roce 2020 se obě země zavázaly dosáhnout **uhlíkové neutrality do roku 2050**. Zavedly již také **opatření na zpoplatnění emisí** skleníkových plynů. Japonsko má od roku 2012 i uhlíkovou daň, ta však pro dosažení větších změn zatím zůstává příliš nízká. Tokio má rovněž systém pro obchodování s emisními povolenkami. Ten v roce 2015 odstartovala i Jižní Korea. Obě země se angažují na poli klimatických financí: Japonsko významně přispívá do několika mezinárodních fondů, v Jižní Koreji zase sídlí **Zelený klimatický fond**, jeden z hlavních finančních nástrojů OSN pro splnění závazku bohatých zemí přispívat rozvojovým zemím na adaptační a mitigační opatření.

## Brazílie 

{% include includes-local/pozice-hracu-cop/country-table.html
    name="Brazílie"
    map="brazilie.svg"
    population-total="213 mil."
    population-share="2,8"
    gdp-per-cap="14 100"
    gdp-share="1,7"
    emissions-per-cap="6,08"
    emissions-share="2,7"
    electricity-per-cap="3,01"
    electricity-share="2,5"
%}

#### Současné a budoucí dopady klimatické změny:

Zdejší deštné pralesy jsou oblastí s největší biologickou rozmanitostí na světě[^116],[^114]. Jejich postupné **odlesňování** spolu klimatickou změnou může vést k rozpadu Amazonského pralesa a jeho nahrazení savanou. Kvůli změnám v rozložení srážek a suchům se očekává **pokles zemědělské produkce**[^111],[^115] (pšenice, kukuřice, dobytek), změny v oceánském proudění a rostoucí teplota mořské vody představují riziko též pro brazilský rybolov. Očekává se také větší **šíření nemocí** (horečka dengue, virus Zika, cholera). 

#### Výzvy a příležitosti
K hlavním zdrojům emisí patří rozsáhlé (často nelegální) odlesňování a změny ve využívání krajiny. **Snaha o ochranu pralesních ekosystémů by vedla** nejen k zachování biodiverzity, ale **také k významnému snížení emisí skleníkových plynů**. Brazilská energetika využívá především vodní elektrárny (70% vyroby)[^114], ale částečně závisí také na uhlí a zemním plynu. Pokles cen obnovitelných zdrojů přispívá i zde k rozšiřování větrných a solárních elektráren. Důležitý bude pro tuto zemi **přechod na udržitelnější zemědělství**, který jí zajistí dostatečnou produkci potravin i do budoucna.

#### Současné úsilí o ochranu klimatu:
Brazílie se zavázala ke **snížení emisí skleníkových plynů o 43 % do roku 2030** (oproti roku 2005). V nejnovějším prohlášení je sice tento závazek formálně potvrzen, ale kvůli změně metodiky výpočtu **jde ve skutečnosti o významné oslabení staršího cíle**[^112]. Také není jasné jak započítávat emise související s nelegálním odlesňováním a nejnovější prohlášení Brazílie také nijak nezmiňují snahu zrychlující odlesňování zastavit.  Klimatické cíle a dosavadní úsilí Brazílie hodnotí iniciativa [Climate Action Tracker](https://climateactiontracker.org/countries/brazil/) jako *velmi nedostatečné*[^113]. 

## Zdroje a poznámky

* [https://www.carbonbrief.org/the-carbon-brief-profile-united-states#impacts](https://www.carbonbrief.org/the-carbon-brief-profile-united-states#impacts)
* https://www.csis.org/analysis/climate-change-will-reshape-russia
* https://www4.unfccc.int/sites/NDCStaging/Pages/All.aspx
* https://climateactiontracker.org/countries/gambia/

[^1]: Z hlediska počtu obyvatel je Česko na 86. místě ve světě (tedy podobně jako třeba Kuba) a **v EU je 10. nejlidnatější** (mezi Řeckem a Švédskem). Česko je **16. nejspokojenější** země světa podle [World Happiness Report](https://happiness-report.s3.amazonaws.com/2021/WHR+21_Ch2.pdf) a **27. nejrozvinutější** zemí světa podle HDI, [Human development index](https://en.wikipedia.org/wiki/List_of_countries_by_Human_Development_Index). 
[^2]: Česko má roční emise na osobu 12 t CO<sub>2</sub>eq, což je zhruba dvakrát více než světový průměr a více než čtyřikrát více než emise na osobu Indie či mnoha afrických států. Viz faktaoklimatu.cz:  [Emise států přepočené na osobu](https://faktaoklimatu.cz/infografiky/emise-svet-na-osobu)
[^3]: Mezi lety 2010 - 2018 přispívalo ČR do fondů půměrně 158 miliónů korun ročně, což odpovídá 15 korunám na obyvatele, nebo 0,004% HDP. Rozvojové země běžně přispívají okolo 0,04% HDP. (viz [FORS:Financování ochrany klimatu](http://www.fors.cz/wp-content/uploads/2019/11/Brief-klimafinance_final-u.pdf))  
[^4]: [UNFCCC: List of recent climate funding announcements](https://unfccc.int/list-of-recent-climate-funding-announcements)
[^5]: Carbon Brief: [Key outcomes agreed at the UN climate talks in Madrid](https://www.carbonbrief.org/cop25-key-outcomes-agreed-at-the-un-climate-talks-in-madrid)


<!---EU+UK -->
[^21]: The Times: [All Britain’s electricity to be green by 2035](https://www.thetimes.co.uk/article/all-britains-electricity-to-be-green-by-2035-ns76tl7vm)

<!---USA-->
[^31]: Americký Národní ústav pro oceán a atmosféru (NOAA) v této souvislosti uvádí roční počty událostí, u kterých způsobená škoda překročí miliardu dolarů (tzv. billion dollar distasters). V roce 2020 se vyskytlo 22 takových událostí, což je dosud nejvyšším zaznamenaným počtem (při očištění o inflaci, aby bylo možné porovnávat různé roky). ([NOAA: Billion-Dollar Weather and Climate Disasters: Overview](https://www.ncdc.noaa.gov/billions/))

<!---China-->
[^41]: [Carbon Brief: China update](https://www.carbonbrief.org/china-briefing-30-september-2021-widespread-power-cuts-new-orders-on-dual-control-emissions-peak-likely-before-2028)
[^42]: Carbon Brief: [In-depth Q&A: Will China’s emissions trading scheme help tackle climate change?](https://www.carbonbrief.org/in-depth-qa-will-chinas-emissions-trading-scheme-help-tackle-climate-change), 2021
[^43]: The Economist: [China pledges to stop financing coal plants abroad](https://www.economist.com/china/china-promises-to-stop-backing-new-coal-power-projects-overseas/21804956), 2021
[^44]: en.wikipedia.org: [Climate change in China](https://en.wikipedia.org/wiki/Climate_change_in_China)
[^45]: Kulp, S.A., Strauss, B.H. [New elevation data triple estimates of global vulnerability to sea-level rise and coastal flooding](https://doi.org/10.1038/s41467-019-12808-z). Nat Commun 10, 4844 (2019). [https://doi.org/10.1038/s41467-019-12808-z](https://doi.org/10.1038/s41467-019-12808-z)
[^46]: [Flooded Future: Global vulnerability to sea level rise worse than previously understood](https://www.climatecentral.org/news/report-flooded-future-global-vulnerability-to-sea-level-rise-worse-than-previously-understood), [ClimateCentral.org](https://www.climatecentral.org/),(2019)
[^47]: Qi Cui, Wei Xie, Yu Liu : [Effects of sea level rise on economic development and regional disparity in China](https://www.sciencedirect.com/science/article/abs/pii/S0959652617328378), Journal of Cleaner Production, Volume 176, 2018
[^48]: Chih-Yin Lai,E.: [Climate Change Impacts on China's Environment: Biophysical Impacts](https://www.wilsoncenter.org/publication/climate-change-impacts-chinas-environment-biophysical-impacts), The Wilson Center, (2009)
[^49]: ClimateActionTracker.org: [China](https://climateactiontracker.org/countries/china/)
[^401]: Bloomberg Green: [China Blows Past Clean Energy Record With Wind Capacity Jump](https://www.bloomberg.com/news/articles/2021-01-20/china-blows-past-clean-energy-record-with-extra-wind-capacity), 2021
[^402]:  National Geographic: [One of the World's Biggest Fisheries Is on the Verge of Collapse](https://www.nationalgeographic.com/animals/article/wildlife-south-china-sea-overfishing-threatens-collapse), 2016
[^403]: International Energy Agency: [The Global EV Outlook 2021](https://www.iea.org/reports/global-ev-outlook-2021)


<!---India-->
[^50]: [Will India get too hot to work?](https://www.mckinsey.com/business-functions/sustainability/our-insights/will-india-get-too-hot-to-work), McKinsey Global Institute, 2020.
[^51]: [Carbon Brief Country Profile: India](https://www.carbonbrief.org/the-carbon-brief-profile-india#adaptation)
[^52]: Chttps://www.climatelinks.org/resources/climate-risk-profile-brazil

https://www.worldbank.org/en/news/feature/2013/06/19/india-climate-change-impacts

<!---Island States-->
[^71]: [The World's Water](https://pacinst.org/wp-content/uploads/2013/02/worlds_water_2002_chapter53.pdf), kapitola 5: *Pacific Island Developing Country Water Resources and Climate Change*, [Pacific Institute](https://pacinst.org/),(2002)
[^72]: [Climate change and small islands: more scientific evidence of high risks](https://climateanalytics.org/blog/2020/climate-change-and-small-islands-more-scientific-evidence-of-high-risks/), [ClimateAnalytics.org](https://climateanalytics.org/), (2020)
[^73]: [Home by the sea: new science shows more sea-level rise impacts on small islands](https://climateanalytics.org/blog/2019/home-by-the-sea-new-science-shows-more-sea-level-rise-impacts-on-small-islands/), [ClimateAnalytics.org](https://climateanalytics.org/), (2019)
[^74]: en.wikipedia.org: [Tropical cyclones and climate change](https://en.wikipedia.org/wiki/Tropical_cyclones_and_climate_change)

<!---Brazil-->
[^111]: ClimateLinks:[Climate Risk Profile: Brazil](https://www.climatelinks.org/sites/default/files/asset/document/2018-April-30_USAID_CadmusCISF_Climate-Risk-Profile-Brazil.pdf)
[^112]: Climate Action Tracker: [Summary of Brazil target update](https://climateactiontracker.org/climate-target-update-tracker/brazil/)
[^113]: ClimateActionTracker.org: [Brazil country profile](https://climateactiontracker.org/countries/brazil/)
[^114]: [The CarbonBrief Profile: Brazil](https://www.carbonbrief.org/the-carbon-brief-profile-brazil)
[^115]: en.wikipedia.org: [Climate Change in Brazil](https://en.wikipedia.org/wiki/Climate_change_in_Brazil)
[^116]: Nobre, Carlos & Marengo, Jose & Soares, Wagner. (2019). [Climate Change Risks in Brazil](https://link.springer.com/book/10.1007%2F978-3-319-92881-4). 10.1007/978-3-319-92881-4. 