---
layout:      explainer
title:       "Jak hospodařit v českých lesích?"
slug:        "hospodareni-lesy"
published:   2021-25-06
author:      "Jiří Lněnička, Pavel Rotter"
weight:      74
tags-scopes: [ cr ]
tags-topics: [ priroda ]
cover-source-author: "Aleš Erber"
cover-source-license: "??"
cover-source-license-url: "??"
cover-source-text: "Rýchorský prales, Krkonoše. Fotoarchiv Aleše Erbera."
perex:       "Trvale udržitelný les, který se dokáže přizpůsobovat měnícím se klimatickým podmínkám, je takový, v němž se hospodaří přírodě blízkým způsobem. Jak to ale udělat, abychom dokázali les chránit a zároveň jej mohli také využívat – například k produkci dřeva nebo trávení volného času? Výzvy spojené s postupující klimatickou změnou, před kterými stojí lesníci v 21. století, a možné cesty, jimiž se mohou vydat, přibližuje následující explainer."
---

Lesy na území ČR nejsou v dobré kondici a jejich stav se rychle zhoršuje. Zejména u smrků a borovic můžeme pozorovat chřadnutí a odumírání stromů ve velkém měřítku a spolu s tím dochází k tzv. plošnému rozpadu lesa a zániku mikroklimatu, jež je pro lesní ekosystém klíčové. 

Za hlavního viníka obvykle považujeme kůrovce, který se v lesích přemnožil, ve skutečnosti je však rychlé teritoriální šíření tohoto brouka a s tím související kalamita v lesích spíše důsledkem tří jiných faktorů: postupující klimatické změny, degradace lesní půdy a nevhodného způsobu hospodaření. Tyto tři faktory oslabují zdravé stromy, a les se tak stává vůči kůrovci mnohem zranitelnější, ačkoli za normálních okolností by se dokázal poměrně úspěšně bránit – a pokud by ke kůrovcové kalamitě došlo (což se v lesích stává, byť nepříliš často), neměla by tak dlouhé trvání ani tak devastující dopad. 

Podrobněji se o kůrovcích a o vlivu výše uvedených příčin na špatné zdraví našich lesů dočtete v explaineru Proč umírají české jehličnaté lesy. V následujícím textu se podíváme spíše do budoucna a zaměříme se více na to, co z uvedených poznatků plyne pro lesní hospodáře i zbytek společnosti – tedy jaké lesy tu chceme a potřebujeme mít, aby plnily všechny funkce, které lze od zdravého lesa očekávat? V úvahu je přitom nutno vzít i ekonomickou stránku: jak se má lesník starat o les, aby to bylo nejen finančně únosné, ale zároveň mu to přinášelo i nějaký zisk? A na jaké překážky může tato snaha o změnu v přístupu k lesnímu hospodaření narážet?

V dalším textu se na jednotlivé body podíváme podrobněji. 

## Adaptace na měnící se podmínky  

Zásadní obrat v přístupu spočívá v tom, že se musíme naučit žít s vysokou mírou nepředvídatelnosti. Období, kdy bylo díky relativně stabilním podmínkám možné udržovat vysoce produktivní rozsáhlé plochy stejnověkých monokulturních porostů, skončilo. Množství prostředků (např. ve formě dotací) a energie, které by bylo nutné k udržení současného způsobu hospodaření vynaložit, by s postupující klimatickou změnou neustále rostlo. (Můžeme si to představit tak, jako kdybychom sněhuláka, kterého jsme si na Silvestra postavili za domem, chtěli za každou cenu udržet až do léta.) 

Potřebujeme tedy hospodářský les, který bude schopen adaptace na měnící se podmínky a zároveň nebude vyžadovat velké zásahy ze strany lesníků (jako je nahodilá těžba, přípravky proti škůdcům, umělá obnova lesa apod.), protože ty jsou finančně nákladné a v období s přibývajícím počtem extrémních projevů počasí by se dříve či později staly ekonomicky neúnosné.

Jaké funkce by měl takový adaptovaný hospodářský les mít? Měl by:
napomáhat udržování biologické rozmanitosti (biodiverzity)
zachovávat si svou produkční funkci, tedy být i nadále zdrojem dřeva
lokálně zmírňovat dopady klimatické změny
být významným úložištěm uhlíku
přispívat k zadržování vody v krajině
zůstávat příjemným prostorem pro relaxaci obyvatelstva

Co konkrétně je tedy potřeba v lesním hospodaření změnit, aby se naše lesy dokázaly snadněji vyrovnávat s většími teplotními a srážkovými výkyvy, lépe zvládaly extrémní jevy (jako jarní sucha, vichřice, pozdní mrazy apod.), rychleji se dokázaly vzpamatovat po kalamitách – a současně plnily všechny výše uvedené funkce?  

## Přírodní stabilizační mechanismy

Modelové výpočty ukázaly, že stabilitu produkce u lesních ekosystémů zvyšuje druhová bohatost dřevin[^1]. Z toho vyplývá, že musí skončit pěstování monokultur, ale také že nestačí jednoduše nahradit jehličnany několika málo druhy jiných stromů. Je potřeba, aby byl les druhově i stářím stromů co nejpestřejší. Biodiverzita zvyšuje odolnost ekosystému, a to i specificky vůči projevům klimatické změny[^2]. Každý strom raší a kvete jindy, jinak hospodaří s vodou, velká rozmanitost je i v citlivosti vůči stresovým faktorům – tedy zjednodušeně řečeno: čím více druhů v lese je, tím větší je také pravděpodobnost, že se v případě neobvyklé sezóny (například sucha) najdou i ty, které ji zvládnou lépe, a nebude tak ohrožen celý les, jen jeho část. Stejně tak na stromy různého věku a vzrůstu mají stresory odlišný dopad: například ve smrku se kůrovec šíří tím snáze, čím více na určité ploše těchto stromů je a čím jsou starší[^3], rovněž u buku byla v některých studiích pozorována větší citlivost vzrostlejších stromů k suchu[^4].

Stromu též může pomáhat, má-li vhodného souseda (tomuto mechanismu se odborně říká facilitace[^5],[^6]). Vhodným sousedem je zde myšlen jiný druh stromu, jehož blízkost zranitelnějšímu stromu prospívá – třeba v období delšího sucha, najdeme však i příklady zlepšování stavu půdního prostředí: buky rostoucí v sousedství lip a habru měly výživu (z půdy) bohatší na draslík a fosfor než buky obklopené jinými buky[^7].


## Zdroje a poznámky

[^1]: Rotter, P.: [Proč lesy ztrácí imunitu a co s tím dělat?](https://www.researchgate.net/publication/343059340_Proc_lesy_ztraci_imunitu_a_co_s_tim_delat), (2020)

[^2]: Hlásny, T., Krokene, P., Liebhold, et al. (2019): [Život s kůrovcem: Dopady, výhledy a řešení](https://efi.int/sites/default/files/files/publication-bank/2020/efi_fstp8_2019_cz.pdf), Od vědy ke strategii 8. Evropský lesnický institut.

[^3]: Kučera, M., Adolt, R.: [Národní inventarizace lesů v České republice – výsledky druhého cyklu 2011-2015](https://nil.uhul.cz/downloads/2019_kniha_nil2_web.pdf), tabulka na str. 139.

[^4]: Hlásny, T., Zimová, S., Merganičová, K., Štěpánek, P., Modlinger, R., Turčáni, M.: [Devastating outbreak of bark beetles in the Czech Republic: Drivers, impacts, and management implications](https://pubag.nal.usda.gov/catalog/7314598), Forest ecology and management, 2021

[^5]: [FAO](http://www.fao.org/home/en/) (*Food and Agriculture organization of the United Nations*), používá následující definici: Les představují pozemky s plochou větší než 0,5 ha s celkovým zápojem stromů o výšce alespoň 5 m dosahujícím 10 %. Dále jako les označuje pozemky se stromy schopnými dosáhnout výšky 5 m a zápoje 10 % na daném stanovišti. Do kategorie les se neřadí porosty s šířkou menší než 20 m (liniové porosty) a pozemky s převážně zemědělským nebo městským využitím. Dále do kategorie les nepatří větší vodní plochy a větší zpevněné cesty. Do kategorie les se však řadí pozemky, které jsou dočasně odlesněné (holé seče, kalamitní holiny, požářiště apod.), tedy pozemky, u nichž existuje předpoklad budoucího dosažení požadovaných 10 % zápoje stromů s výškou alespoň 5 m.  

[^15]: [Jaký podkorní hmyz kromě lýkožrouta smrkového hostí jehličnany v Česku?](https://ekolist.cz/cz/publicistika/priroda/jaky-podkorni-hmyz-krome-lykozrouta-smrkoveho-hosti-jehlicnany-v-cesku), Ekolist.cz (2020)

[^16]: [Atlas poškození dřevin: škůdci kmene a větví jehličnanů](http://atlasposkozeni.mendelu.cz/kategorie/137-skudci_kmene_a_vetvi_jehlicnanu.html)

[^21]: Višňák, R.: Les v hodině dvanácté (2009), ISBN 978-80-88699-19-4

[^22]: V knížce *Les v hodině dvanácté* (Richard Višňák, 2009) popisuje autor podrobněji malý a velký cyklus obnovy lesa a poznamenává, že v určitých podmínkách je plošný rozpad lesa součástí přirozeného cyklu. Jde hlavně o jehličnaté lesy severské tajgy, ve kterých požáry nebo vichřice způsobují umírání starého lesa ve velkých oblastech. Uvolněné plochy pak nejdříve obsadí tzv. pionýrské dřeviny – třeba břízy nebo jeřáby. České lesy by se ale v přirozeném stavu obnovovaly postupně a plošný rozpad lesa vzniká v českých podmínkách hlavně vlivem hospodaření a vysazování stejnověkých monokultur (většinou smrkových).

[^23]: Obecně platí, že monokultury bývají méně odolné než smíšené porosty. Výjimkou jsou ale akátové lesy. Akát je nepůvodní invazní dřevina, jeho kořeny vypouštějí látky, které jsou pro ostatní rostliny toxické, nemá přirozené škůdce, a je proto schopen tvořit velmi odolné monokultury, ze kterých vytlačí všechny ostatní rostliny.

[^24]: Hruška, J., Kopáček, J.: [Kyselý déšť stále s námi – zdroje, mechanismy, účinky, minulost a budoucnost](https://www.mzp.cz/web/edice.nsf/DC21A4C7F0AFAD0AC1257081001AA6B7/$file/planeta_web.pdf), (2005), Ministerstvo životního prostředí ČR.

[^25]: Chuchman, T., Oulehle, F., Hruška, J.: [Poškozování ekosystémů nadměrnou depozicí dusíku a vyjádření míry kritické zátěže](https://ziva.avcr.cz/files/ziva/pdf/poskozovani-ekosystemu-nadmernou-depozici-dusiku-a.pdf), (2019), Živa, nakladatelství Academia, [přílohy a mapy](https://ziva.avcr.cz/2020-4/poskozovani-ekosystemu-nadmernou-depozici-dusiku-a-vyjadreni-miry-kriticke-zateze.html)

[^26]: Rotter, P. et al.: [Lesníkův průvodce neklidnými časy](https://www.researchgate.net/publication/354779838_Lesnikuv_pruvodce_neklidnymi_casy). VÚKOZ, (2021),

[^30]: [Mapa potenciální přirozené vegetace České republiky](https://www.pladias.cz/download/vegetation). Tato mapa zachycuje typy vegetace, které by na přirozeném nebo člověkem pozměněném stanovišti existovaly v případě, že by člověk vegetaci neovlivňoval.

[^40]: Průměrná [změna teploty s výškou](https://www.pocasicz.cz/aktuality-o-pocasi/aktuality-471/zmena-teploty-s-vyskou-1455) je 0,6 °C na 100 m. Tedy oteplení o 2 °C odpovídá  posunu přibližně o 300 m.

[^50]: V obecné rovině lze říci, že sucho, které by se před sto lety vyskytovalo jen asi jednou za deset let, můžeme nyní, kdy je planeta o 1 °C teplejší, očekávat za dekádu zhruba dvakrát. Lokální riziko sucha závisí na mnoha faktorech, v některých oblastech se riziko zvyšuje mnohem více (podrobněji viz obrázek SPM.6 v [IPCC, 2021: Summary for Policymakers. In: Climate Change 2021: The Physical Science Basis.](https://www.ipcc.ch/report/ar6/wg1/downloads/report/IPCC_AR6_WGI_SPM.pdf#page=24)) Contribution of Working Group I to the Sixth Assessment Report of the Intergovernmental Panel on Climate Change.

[^51]: Büntgen, U., Urban, O., Krusic, P.J. et al.: [Recent European drought extremes beyond Common Era background variability](https://www.nature.com/articles/s41561-021-00698-0). Nat. Geosci. 14, 190–196 (2021). [https://doi.org/10.1038/s41561-021-00698-0](https://doi.org/10.1038/s41561-021-00698-0).

[^52]: [Mapa výskytu lýkožrouta smrkového](https://www.klimatickazmena.cz/cs/?l=64), Czechglobe.

[^101]: Situace smrkových a borových lesů je do velké míry podobná. Oba typy dřevin jsou oslabovány klimatickou změnou, pěstováním v monokulturách a degradací půdy a zabíjeny kůrožravým hmyzem. V publikaci [Lesníkův průvodce neklidnými časy](https://www.researchgate.net/publication/354779838_Lesnikuv_pruvodce_neklidnymi_casy) autoři podrobněji diskutují situaci obou dřevin a související výzkum se závěrem, že *chřadnutí borovice nejlépe vysvětluje kombinované působení depozice reaktivního dusíku a sucha, přičemž depozice má o něco vyšší váhu.* Specifikům borových lesů se věnuje také publikace [Biotičtí škodliví činitelé na borovici a sucho](https://www.vulhm.cz/files/uploads/2019/12/2016_LOS-letak_BO-a-sucho.pdf).

[^102]: Šrámek, V. et al. (2007): [Chřadnutí lesních porostů na LS Jablunkov. Určení komplexu příčin poškození a návrh opatření na revitalizaci lesa](https://lesycr.cz/wp-content/uploads/2016/12/jablunkov-web.pdf)

[^103]: Šrámek, V., Novotný, R., & Fadrhonsová, V. (2015): [Chřadnutí smrkových porostů a stav lesních půd v oblasti Severní Moravy a Slezska](https://www.vulhm.cz/files/uploads/2019/02/401.pdf). Zprávy lesnického výzkumu, 60(2), 147–153.

[^104]: De Vries, W., et al.: [Impacts of acid deposition, ozone exposure and weather conditions on forest ecosystems in Europe: an overview](https://link.springer.com/content/pdf/10.1007/s11104-014-2056-2.pdf) Plant and Soil (2014), 380(1), 1–45.
