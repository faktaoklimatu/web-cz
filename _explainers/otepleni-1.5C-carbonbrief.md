---
layout:      explainer
title:       "Jak interpretovat hranici oteplení o 1,5 °C z Pařížské dohody?"
slug:        "otepleni-1.5C-carbonbrief"
published:   2021-06-12
author:      "Joeri Rogelj, Carl-Friedrich Schleussner"
weight:      74
tags-scopes: [ svet ]
tags-topics: [ opatreni, klima ]
cover-source-author: "UN Photo/Mark Garten"
cover-source-license: "UN license"
cover-source-license-url: "https://dam.media.un.org/C.aspx?VP3=CMS3&VF=TermsAndConditionsv2_Download_VForm"
cover-source-text: "UN Photo"
cover-source-url: "https://dam.media.un.org/asset-management/2AM9LO6R6T5P"
perex:       "Hranice zvýšení globální teploty o 2 °C či 1,5 °C oproti předindustriálnímu období se již dlouho používá jako limit, k němuž se vztahují mitigační opatření mající zmírnit dopad klimatické změny. Bývá však interpretována různě a výsledkem jsou značně odlišná sdělení, jež mohou snadno vyvolat zmatek. Co tedy dlouhodobý cíl Pařížské dohody vlastně znamená a jakou šanci na jeho dosažení máme?" 

---
*Následuje §doslovný§ přepis externího článku [“Guest post: Interpreting the Paris Agreement’s 1.5C temperature limit”](https://www.carbonbrief.org/guest-post-interpreting-paris-agreements-1-point-5-c-temperature-limit), který nemusí odrážet názory autorů Fakta o Klimatu*

Nedávno si hranice 1,5 °C znovu získala pozornost vědců, médií i veřejnosti, neboť se objevila v <glossary id="parizskadohoda">Pařížské dohodě</glossary> a také <glossary id="ipcc">IPCC</glossary> se rozhodl připravit <glossary id="sr15">Zvláštní zprávu ke globálnímu oteplení o 1,5 °C</glossary>.

Pařížská dohoda nicméně explicitně neuvádí, jak s těmito teplotními limity nakládat v praxi a jak s nimi mají pracovat politici. Zmíněné limity jsou pak interpretovány různě a výsledkem jsou zmatky – jak vlastně komunikovat, nakolik je hranice 1,5 °C dosažitelným cílem a jaká mitigační opatření jsou k jeho dosažení potřeba?

V článku uveřejněném v časopise Geophysical Research Letters ukazujeme, že za hranici oteplení uvedenou v Pařížské dohodě by mělo být považováno dlouhodobé zvýšení průměrné teploty způsobené lidskou aktivitou, bez ohledu na přirozené kolísání teploty v jednotlivých letech.[^1] Jinými slovy: o 1,5 °C může v konkrétních letech teplota stoupnout mnohem dříve, než se to projeví jako dlouhodobá změna.

## Dlouhodobý cíl

Dlouhodobý teplotní cíl, na němž se v Paříži signatáři dohody shodli, je popsán v Článku 2.1 finální verze textu. Zde je zmíněna snaha udržet nárůst oteplení „výrazně pod hranicí 2 °C oproti hodnotám před průmyslovou revolucí“ a zároveň deklarována ambice vyvinout „úsilí“, díky kterému bude možné zůstat pod hranicí 1,5 °C.

{% include figure.html
    name="paris-agreement-article-2.png"
    alt="Článek 2 Pařížské dohody"
    source-text="Wikizdroje"
    source-url="https://cs.wikisource.org/wiki/Pařížská_dohoda"
%}

Tato formulace není zcela jednoznačná (i když to pravděpodobně byl záměr, aby bylo možné se během jednání na něčem domluvit). Dohoda nepopisuje dva různé cíle oteplení, nýbrž cíl jediný – nijak však blíže nerozvádí, jak spojení „výrazně pod hranicí 2 °C“ či „nepřekročil hranici 1,5 °C“ vlastně interpretovat.[^2]

Od doby podepsání dohody již byla publikována celá řada studií a článků v časopisech a dalších médiích, které se zaměřily na dlouhodobý cíl (především na hranici 1,5 °C), což ještě zvýraznilo, jak různě může být tento cíl chápán.

Velká část recenzovaných studií zaměřených na 1,5 °C a 2 °C, jež Pařížská dohoda zmiňuje, vnímá uvedené limity jako dlouhodobě zvýšenou průměrnou globální teplotu klimatu po dobu několika desetiletí.[^3] [^4] [^5]

V jiných studiích byly zase tyto limity porovnávány s teplotními metrikami používanými v geograficky menším měřítku nebo na kratší časová období. Tyto metriky se zaměřují například pouze na teploty na pevnině či na regionální teploty a nebo do roční teploty započítávají přirozené kolísání, jako je například jev zvaný [Interdecadal Pacific oscillation](https://en.wikipedia.org/wiki/Interdecadal_Pacific_oscillation).[^6] [^7] [^8]

Už se také objevily články v médiích o rekordních teplotách v daném měsíci – o kolik překračují průměr a nakolik nás přibližují hranici 1,5 °C.[^9] **§doplnit, které měsíce překročily 1,5?**

Výsledkem těchto rozdílných výkladů a interpretací jsou značně odlišná sdělení, jež mohou snadno vyvolat zmatek: co vlastně znamená dlouhodobý cíl Pařížské dohody a jakou šanci na jeho dosažení vůbec máme.

## Myšlenkový experiment

Je tedy důležité, že je tento dlouhodobý cíl charakterizován různě? Odpověď je prostá: ano.

Ukážeme si to na myšlenkovém experimentu, z nějž bude patrné, jaký vliv mají rozdíly ve výkladu hranice oteplení na uhlíkový rozpočet, který nám má pomoci pod touto hranicí zůstat.

(Jednou ze špatných interpretací mezinárodních klimatických limitů je podle nás předpoklad, že se tyto limity vztahují k nárůstu průměrné globální teploty, a to včetně přirozeného kolísání v průběhu let. Jak se dále ukáže, tak tomu není – pro účely našeho myšlenkového experimentu však předpokládejme, že ano.)

Dokonce i ve stabilním klimatu dochází ke kolísání ročních teplot v porovnání s dlouhodobou globální teplotou, což je přirozené a je to způsobeno řadou klimatických jevů jako např. [El Niño-jižní oscilace](https://www.carbonbrief.org/interactive-much-el-nino-affect-global-temperature) a dalších přírodních událostí, jako jsou [výbuchy sopek](https://www.carbonbrief.org/what-do-volcanic-eruptions-mean-for-the-climate) či [změny sluneční aktivity](https://www.carbonbrief.org/solar-activity-and-the-so-called-little-ice-age).

Ve světě, kde emise skleníkových plynů v důsledku lidské činnosti způsobily dlouhodobé globální oteplení o 1,5 °C, existuje v kterémkoli roce 50% pravděpodobnost nárůstu roční teploty přesahujícím 1,5 °C. Jinak řečeno: oteplení o více než 1,5 °C by v takovém světě bylo po dlouhou dobu patrné každý druhý rok.

Protože se interpretace hranice 1,5 °C v různých zemích liší a její překročení v jednotlivých letech se často příliš neřeší, znamená to, že udržet oteplení pod uvedenou hranicí je mnohem větší výzva. V našem myšlenkovém experimentu zkoumáme, co se stane, když snížíme pravděpodobnost překročení hranice 1,5 °C v kterémkoli roce z 1:2 na 1:5, 1:10, 1:20 nebo nikdy. Poslední možnost například znamená, že globální teplota v podstatě nikdy nestoupne o 1,5 °C.

Pro každé překročení v jednotlivém roce jsme použili simulace z 24 klimatických modelů a odvodili průměrné roční teploty. Výsledky ukazuje následující graf – pravděpodobné rozložení ročních teplot a jejich přirozené kolísání. 

Pokud bychom tedy například měli interpretovat hranici 1,5 °C jako limit, který bude překročen vždy jednou za pět let, znamenalo by to, že bychom museli dlouhodobou průměrnou globální teplotu ve skutečnosti udržet pod hranicí 1,41 °C. Čím striktněji se budeme držet cíle 1,5 °C, tím nižší musí být dlouhodobý průměr. A chceme-li mít jistotu, že roční globální teplota nikdy nepřekročí hranici oteplení o 1,5 °C (viz modrá část grafu), musíme de facto udržet dlouhodobé oteplení pod hranicí 1 °C – a tam už v podstatě dnes jsme.

**§graf**

§Odchylky z průměrné roční globální teploty (vždy za období 21 let od roku 1900 do 2090) odvozené z 24 klimatických modelů (kombinace historických dat a scénáře RCP2.6). Hodnoty ukazují čtyři různé míry pravděpodobnosti vztahující se k hranici 1,5 °C, tučná středová čára každé křivky odpovídá dlouhodobému teplotnímu průměru. 

§Poznámka: Graf je aproximací přirozeného kolísání, nezachycuje totiž málo časté odchylky a zároveň zahrnuje historické kolísání způsobené přirozenou sluneční aktivitou a sopečnou činností. Autor: Joeri Rogelj.

## Uhlíkové rozpočty

Změny teplot za delší časové období, například hranice oteplení, kterou stanovuje Pařížská dohoda, mohou posloužit jako vodítko pro krátkodobé, střednědobé a dlouhodobé mitigační kroky. 

Používají se třeba při sestavování [uhlíkového rozpočtu](https://www.carbonbrief.org/analysis-four-years-left-one-point-five-carbon-budget) **§máme lepší odkaz? Co takhle slovníkové heslo?** – tedy při stanovení maximálního množství oxidu uhličitého, které může ještě lidstvo vypustit, aby bylo stále dostatečně pravděpodobné, že bude daného teplotního limitu dosaženo.

Je-li dlouhodobý cíl udržet oteplení pod hranicí 1,5 °C interpretován různým způsobem, do uhlíkového rozpočtu se to samozřejmě promítne. Jestliže například roční teploty překročí tuto hranici jednou za pět let, bude uhlíkový rozpočet o cca 200 miliard tun CO2 menší, než by byl rozpočet pro překročení jednou za dva roky. Při současném množství vypouštěných emisí to znamená, že rozpočet pro oteplení o 1,5 °C bude vyčerpán o pět let dříve. A aby nebyl limit 1,5 °C překročen nikdy, musel by se uhlíkový rozpočet snížit o více než 1 miliardu tun CO2.

Z toho plyne, že rozdílná interpretace dlouhodobého cíle stanoveného Pařížskou dohodou znamená také velké rozdíly v politických rozhodnutích a konkrétních krocích, které z nich vyplývají.

Podle našich zjištění bude mít častost překročení ročního průměru následující dopad:

<table class="table table-striped table-hover d-none d-md-table mt-4">
  <thead>
    <tr>
      <th scope="col" class="text-uppercase align-middle">Jak často dojde k oteplení nad 1,5 °C oproti ročnímu průměru</th>
      <th scope="col" class="text-uppercase align-middle text-center">1x za 2 roky</th>
      <th scope="col" class="text-uppercase align-middle text-center">1x za 5 let</th>
      <th scope="col" class="text-uppercase align-middle text-center">1x za 10 let</th>
      <th scope="col" class="text-uppercase align-middle text-center">1x za 20 let</th>
      <th scope="col" class="text-uppercase align-middle text-center">Nikdy</th>
    </tr>
  </thead>
  <tbody>
    <tr>
      <td class="align-middle">Odpovídající dlouhodobé průměrné globální oteplení</td>
      <td class="align-middle text-nowrap">1,5 °C</td>
      <td class="align-middle text-nowrap">1,41 °C</td>
      <td class="align-middle text-nowrap">1,36 °C</td>
      <td class="align-middle text-nowrap">1,31 °C</td>
      <td class="align-middle text-nowrap">cca 1 °C</td>
    </tr>
    <tr>
      <td class="align-middle">O kolik se sníží hranice dlouhodobého průměrného globálního oteplení (°C)</td>
      <td class="align-middle text-nowrap">0</td>
      <td class="align-middle text-nowrap">0,09</td>
      <td class="align-middle text-nowrap">0,14</td>
      <td class="align-middle text-nowrap">0,19</td>
      <td class="align-middle text-nowrap">0,5</td>
    </tr>
    <tr>
      <td class="align-middle">O kolik je potřeba snížit uhlíkový rozpočet (mld. tun CO2)</td>
      <td class="align-middle text-nowrap">0</td>
      <td class="align-middle text-nowrap">200</td>
      <td class="align-middle text-nowrap">311</td>
      <td class="align-middle text-nowrap">422</td>
      <td class="align-middle text-nowrap">1110</td>
    </tr>
  </tbody>
</table>

§Implications of limits to the annual exceedance frequency of 1.5C for equivalent long-term global warming levels and respective carbon budgets, based on a transient climate response of 1.65C per 3664bn tonnes of CO2 (which is the average of the IPCC AR5’s likely 0.8 to 2.5C range). This estimate assumes invariable non-CO2 contributions. Zdroj: Rogelj et al. (2017). 

§Poznámka: Kumulativní uhlíkový rozpočet pro udržení oteplení pod hranicí 1,5 °C (oproti období 1861-1880) byl v 50 % modelových simulací v řádu 2300 miliard tun CO2 od roku 1870 (podle IPCC Synthesis Report). Nedávná studie, které se na Carbon Brief i jinde online dostalo značné pozornosti, přišla se aktualizovanými odhady oteplení o dalších 0,6 °C oproti průměru v letech 2010-2019 při 730-880 miliardách tun CO2.

## Legislativně-politický kontext

Jak tedy správně interpretovat hranice oteplení, s nimiž pracuje Pařížská dohoda?
V našem článku ukazujeme, že odpověď spočívá v analýze dostupných informací a prozkoumání kontextu – v tomto případě [Rámcové úmluvy OSN o změně klimatu](https://unfccc.int), k níž Pařížská dohoda slouží jako doplňkový právní nástroj:

{% include figure.html
    name="climate-change-definition.png"
    caption="Klimatická změna je v této úmluvě definována jako změny teplot způsobené činností člověka a nezahrnující přirozené kolísání."
    alt="Definice klimatické změny podle UNFCCC"
    source-text="UNFCCC"
    source-url="http://amper.ped.muni.cz/gw/unfccc_cz/ramcova_umluva.pdf"
%}

Zatím poslední <glossary id="ipccar">Hodnotící zpráva IPCC</glossary> do toho vnáší větší jasno a definuje „klima“ statisticky – zkoumá průměr a kolísání relevantních hodnot v rámci určitého časového úseku. Typickou jednotkou, s níž pracuje také [Světová meteorologická organizace](https://public.wmo.int/en), je období 30 let.

Pro Pařížskou dohodu platí definice uvedené v UNFCCC, na vědecké části dohody pak měly rozhodující vliv hodnotící zprávy IPCC (zejména ta poslední).

Dlouhodobý cíl Pařížské dohody by tedy podle nás měl být chápán jako dlouhodobé změny v klimatologických průměrech způsobené aktivitou člověka a nezahrnující přirozené kolísání.

## Komunikace oteplení o 1,5 °C a výzvy s ní spojené

Protože se z hlediska společenské debaty jedná o citlivé téma, domníváme se, že je nezbytné, aby se jím vědci dále společně zabývali a popsali důležité legislativní i vědecké souvislosti. V blízké budoucnosti nás čeká první rok, v němž bude zaznamenán nárůst globální teploty o více než 1,5 °C oproti předindustriálnímu období. Zcela určitě se o této skutečnosti objeví zprávy v médiích. A je pravděpodobné, že v některých měsících a regionech oteplení „překročí“ hranici 1,5 °C ještě dříve.

To však nutně neznamená, že jsme dosáhli oteplení o 1,5 °C, které je *způsobeno člověkem*, protože ještě je tu faktor přirozeného kolísání, který se mohl v daném měsíci projevit. A bude proto potřeba jasně komunikovat, že i když v daném roce k oteplení o 1,5 °C došlo, automaticky z toho neplyne, že se nám cíle Pařížské dohody naplnit nepodařilo – i když samo o sobě tato skutečnost představuje významné varování, ve kterém bodě se právě nacházíme.

Ačkoli vědci i politici stojí v souvislosti s komunikací klimatické změny před řadou výzev, snaha o konzistenci v tom, k čemu přesně se vztahuje hranice oteplení uvedená v Pařížské dohodě, by mezi ně patřit neměla. Dohoda a cíle v ní definované jsou zásadní spíše v tom, že ukazují směr, jímž se máme vydat, a přinášejí relevantní informace do veřejné i politické debaty.

## Autoři

[**Dr. Joeri Rogelj**](http://www.iiasa.ac.at/staff/staff.php?type=auto&visibility=visible&search=true&login=rogelj) je vědeckým pracovníkem v rakouském [International Institute for Applied Systems Analysis](http://www.iiasa.ac.at/) a jedním z hlavních autorů koordinujících sestavení <glossary id="sr15">Zvláštní zprávy IPCC ke globálnímu oteplení o 1,5 °C</glossary>. 

[**Dr. Carl-Friedrich Schleussner**](http://climateanalytics.org/about-us/team/carl-friedrich-schleussner.html) se zabývá klimatologií a změnami klimatu v [Climate Analytics](http://climateanalytics.org/) a je členem řídící komise iniciativy [Half a degree Additional warming, Prognosis and Projected Impacts](http://www.happimip.org/).

## Zdroje a poznámky

[^1]: Rogelj, J. et al. ["Getting it right matters – temperature goal interpretations in geoscience research"](https://doi.org/10.1002/2017GL075612) Geophysical Research Letters 44, vyd. 20, str. 10662-10665 (2017).
[^2]: Schleussner, CF., Rogelj, J., Schaeffer, M. et al. ["Science and policy characteristics of the Paris Agreement temperature goal"](https://doi.org/10.1038/nclimate3096) Nature Climate Change 6, str. 827-835 (2016).
[^3]: Sanderson, B. M., O'Neill, B. C., Tebaldi, C. ["What would it take to achieve the Paris temperature targets?"](https://doi.org/10.1002/2016GL069563) Geophysical Research Letters 43, vyd. 13, str. 7133-7142 (2016).
[^4]: Rogelj, J., den Elzen, M., Höhne, N. et al. ["Paris Agreement climate proposals need a boost to keep warming well below 2 °C"](https://doi.org/10.1038/nature18307) Nature 534, str. 631-639 (2016).
[^5]: Lehner, F. et al. ["Projected drought risk in 1.5°C and 2°C warmer climates"](https://doi.org/10.1002/2017GL074117) Geophysical Research Letters 44, vyd. 14, str. 7419-7428 (2017).
[^6]: Huntingford, C., Mercado, L. ["High chance that current atmospheric greenhouse concentrations commit to warmings greater than 1.5 °C over land"](https://doi.org/10.1038/srep30294) Scientific Reports 6, čl. 30294 (2016).
[^7]: Chen, X., Zhou, T. ["Uncertainty in crossing time of 2 °C warming threshold over China"](https://doi.org/10.1007/s11434-016-1166-z) Scientific Bulletin 61, str. 1451-1459 (2016).
[^8]: Henley, B. J., King, A. D. ["Trajectories toward the 1.5°C Paris target: Modulation by the Interdecadal Pacific Oscillation"](https://doi.org/10.1002/2017GL073480) Geophysical Research Letters 44, vyd. 9, str. 4256-4262 (2017).
[^9]: The Guardian: [February breaks global temperature records by 'shocking' amount](https://www.theguardian.com/science/2016/mar/14/february-breaks-global-temperature-records-by-shocking-amount)
