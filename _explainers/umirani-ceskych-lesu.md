---
layout:      explainer
title:       "Proč umírají české jehličnaté lesy?"
slug:        "umirani-ceskych-lesu"
published:   2021-07-03
author:      "Ondráš Přibyla"
weight:      74
tags-scopes: [ svet ]
tags-topics: [ priroda ]
cover-source-author: "Placeholder - not final"
cover-source-license: "??"
cover-source-license-url: ""
cover-source-text: "Placeholder - not final"
cover-source-url: "https://pxhere.com/cs/photo/1088576"
perex:       "Na mnoha místech jsou místo lesa bahnité holiny, jinde zůstávají kmeny mrtvých smrků trčet k nebi. Nejde si toho nevšimnout, mrtvé lesy se objevily po celém Česku. Co způsobuje umírání lesů? Jakou roli v tom hraje klimatická změna a jakou kůrovec? A kolik lesů zůstává víceméně zdravých? pozn. sázení nových lesů"
---

## Oslabující faktory a příčina smrti 

Otázka přičiny úmrtí bývá složitá v medicíně i v lesnictví. Představte si situaci: pacient se roky léčí s cukrovkou, vysokým krevním tlakem a slabou imunitou a pak dostane zápal plic a umře. Byla příčina smrti zápal plic? Nebo pacient dostal zápal plic proto, že jeho organismus byl všemi těmi chorobami oslabený? Podobné otázky si můžeme klást i v případě umírajících lesů v Česku. 

V oslabení imunity lesů hrají roli **tři hlavní faktory: klimatická změna, degradace půdy a nevhodné hospodaření**[^1],[^2]. Samotná smrt jednotlivých stromů je většinou způsobena kůrovcem, nicméně právě to, že je mnoho stromů oslabeno, zesiluje kůrovcovou kalamitu. V tomto explaineru se podíváme podrobněji na působení jednotlivých oslabujících faktorů a na dynamiku kůrovcových kalamit, které způsobují plošné umírání jehličnatých lesů.  

{% include figure.html
    name="zdravy-oslabeny-mrtvy.jpg"
    caption=""
    alt=""
    source-text=""
    source-url=""
%}

## Které lesy umírají?

S trochou nadsázky by se dalo říct, že **přírodní lesy neumírají**: čas od času umřou jednotlivé stromy, ale jejich místo je brzy obsazeno mladými stromy, které v podrostu čekají, až se pro ně uvolní místo. Jinak řečeno, přírodní nebo přírodě blízký les je v žije v neustálé obnově a zmlazování[^22]. Takový les obsahuje různě staré stromy (říkáme mu různověký) a je pestrý i co se týká druhů stromů. Zároveň **přírodních nebo přírodě blízkých lesů je v Česku asi jen desetina** [^3].  Většina českých lesů se “přírodním” lesům nepodobá věkovým ani druhovým složením, a způsob hospodaření v lesích je jedínm z faktorů, které způsobují v přírodě celkem vzácný jev: mrtvý les. Lesníci tomu odborně říkají *plošný rozpad lesa*.  

V česku umírají hlavně smrky, trochu borovice...  


## Jak les oslabuje nevhodné hospodaření? 

Většina českých lesů sloužila hlavně k produkci dřeva a dlouho se pěstování smrkových monokultur vyplácelo. Důsledkem je ale slabý a náchylný les:

 * **Druhová skladba:** Smrkové lesy pokrývají okolo 50 % rozlohy českých lesů, a pěstovaly se i v oblastech, kde bylo pro smrky moc teplo nebo sucho. V přírodě blízkém stavu by se smrky vyskytovaly jen asi na 11 % rozlohy lesů - na horách od 650 mnm jako smíšené porosty a až od 800 jako dominantně smrkový les.
 * **Stejnověká monokultura:** hospodářské lesy obsahují stromy stejného věku. Byly většinou vysázeny ve stejném roce a pokud se mezi nimi třeba později vysemenily stromy jiného druhu, lesníci se jich zbavili. Z hospodářského hlediska to dává smysl:  Stromy, které mezi sebou soutěží o světlo tak rostou do výšky a vznikají dlouhé rovné stromy bez suků. Různověké lesy jsou výrazně odolnější - například mladé smrky se proti kůrovci dokáží ubránit a když přijde suché horké léto, přežívají díky stínu ostatních stromů. Stejnověký les ale nic takového nedokáže a při napadení kůrovcem nebo po několika suchých letech umírají nejen jednotlivé stromy ale celý les, často v rozloze desítek hektarů.       
 * **Pěstování nahusto:**  stromy jsou vyživovány svou korunou s listy nebo jehličím a svými kořeny. V hospodářských lesích jsou stromy pěstované nahusto, protože mají pak dlouhé kmeny bez větví. Důsledek ale je, že mají málo místa na své koruny a kořeny a tedy na svou velikost i méně živin. 


## Jak velkou roli hraje klimatická změna? 
Lesy, které jsou dnes dospělé byly sázeny před 80-100 lety a během jejich života se klimatická změna začala silně projevovat. Smrkové lesy mají rády místa s průměrnou roční teplotou pod 6°C.   
Zatímco kolem roku 1960 byly průměrené roční teploty na území Česka okolo 7°C, v posledních letech běžně přesahují 9°C. To znamená, že optimální místa pro pěstování smrků se s postupující klimatickou změnou posouvají výše. Zatímco v 60. letech byly optimální podmínky i v oblastech okolo 600 metrů nad mořem, nyní je najdeme ve výškách nad 900 metrů a s postupující klimatickou změnou budou postupovat ještě výše. 

Nárůst teplot, jakkoliv se může zdát malý, má dalekosáhlé důsledky. Vyšší teploty znamenají, že stromy svými listy a jehličím odpařují víc vody (a protože to souvisí s dýcháním rostlin, říká se tomu evapo-transpirace) Pokud není v půdě dostatek vodních zásob, stromy strádají. 

Vyšší teploty v zimě způsobují, že zimu přežívá více kůrovců. Vyšší teploty v létě pak urychlují vývoj kůrovcových larviček a brouků, takže se během sezóny vyrojí více generací. Zatímco dříve se během roku narodily 1-2 generace kůrovců, v posledních letech jsou ve většině níže položených míst Česka běžné 3 generace. (více o kůrovcích níže) (Modlinger et al: Bark beetle)

Sucho

Výzkumy ukazují, že sucho, které nás postihlo v letech 2015 - 2020 bylo nejhorší za poslední 2000 let. (https://www.nature.com/articles/s41561-021-00698-0)  

Klimatická změna způsobuje také častější a delší období sucha. To poslední, které nás postihlo v letech 2015 - 2019 se někdy označuje jako pětisetleté sucho, tedy nejhorší za posledních 500 let.  



## Jak velkou roli hraje který faktor? 
Jak velkou roli tyto faktory hrají samozřejmě záleží na konkrétní lokalitě, ale obecně se odborníci shodují, že klimatická změna může za zhruba polovinu nárůstu škod a její role se bude dále zvyšovat (život s kůrovcem... str 11.) 




## Jakou roli hraje vyčerpaná a překyselená půda? 

Tak jako je pro člověka zásadní zdravá strava je pro zdraví lesa důležitá půda. Ta musí obsahovat správné množství živin, ale je potřeba aby měla vhodné pH. Různé druhy stromů mají rády různé půdní pH, ale v když je pro ně půda příliš kyselá, nebo příliš zásaditá, přestává se jim dařit: například břízy a borovice zvládají žít v kyselejších půdách, kde jasany a javory nepřežijí. Půda je ale v mnoha oblastech česka vyčerpaná a překyselená. Co k tomu vedlo? 

Opakované pěstování smrku. Se sázením smrkových monokultur se v Čechách začalo někdy koncem 18. století. A zatímco zemědělci plodiny střídají, aby nevyčerpali půdu, v lesích se smrky pěstovaly opakovaně. Na některých místech tak vyrostly třeba i čtyři generace smrku po sobě. Důsledkem není jen méně živin v půdě, ale i snížené pH. Opadané jehličí smrků, borovic a modřínů, které postupně vytváří lesní půdu má pH jen okolo 4, zatímco u vetšiny listnáčů má opadané listí pH mezi 5 - 6,5. Opadané jehličí několika generací jehličnanů tak vytváří kyselejší půdu, než by bylo pro zdraví stromů vhodné.    

Kyselé deště a jejich dlouhodobé dopady. V letech 1960-1990 chrlily komíny elektráren v severních Čechách obrovská množství oxidu siřičitého, který vznikal při spalování hnědého uhlí. Tyto emise pak ve formě kyselých dešťů padaly zpět na zem a způsobily smrt mnoha horských lesů.  Zároveň přinesly méně viditelnou změnu v podobě dlouhodobého okyselení lesních půd. Okolo roku 1990 pak většina elektráren prošla odsířením, ale i přesto se do půdy stále dostávají velká množství síry. Napríklad ve Slavkovském lese klesla roční depozice síry z 35 kg /ha v devadesátých letech na asi 10 kg/ha v roce 2004, což je sice čtyřnásobný pokles, ale stále jde o významné množství. 

Další problémy s dusíkem. Součástí kyselých dešťů jsou i reaktivní formy dusíku (NOx, NH3-), které vznikají především při spalování v elektrárnách nebo benzínových motorech. Dusík v těchto sloučeninách působí jako hnojivo a nepřirozeně urychluje růst kmenů, zároveň ale způsobuje chřadnutí symbiotických kořenových hub, které stromy potřebují ke svému zdravému růstu. Funguje tedy podobně jako když by člověk jedl mnoho cukru ale žádné vitamíny.         

Je dobré si uvědomit, že “les” jsou nejen kmeny, větve a listy, které vidíme nad zemí. Minimálně stejně duležité je, co se děje pod zemí: kořeny stromu získávají z půdy vodu i jednotlivé chemické prvky a k tomu jim pomáhají symbiotické houby. Okyselení půdy oslabuje kořenový systém, který pak nedokáže strom zásobit vodou v období sucha.    



## A kůrovec

## Zdroje

[^1]: Rotter, P.: [Proč lesy ztrácí imunitu a co s tím dělat?](https://www.researchgate.net/publication/343059340_Proc_lesy_ztraci_imunitu_a_co_s_tim_delat), (2020)
[^2]:  Hlásny, T., Krokene, P., Liebhold, et al. (2019) [Život s kůrovcem: Dopady, výhledy a řešení](https://efi.int/sites/default/files/files/publication-bank/2020/efi_fstp8_2019_cz.pdf), Od vědy ke strategii 8. Evropský lesnický institut. 
[^22]: V knížce *Les v hodině dvanácté* (Richard Višňák, 2009) popisuje autor podrobněji malý a velký cyklus obnovy lesa a poznamenává, že v určitých podmínkách je plošný rozpad lesa součástí přirozeného cyklu. Jde hlavně o jehličnaté lesy severské tajgy, ve které požáry nebo vichřice způsobují umírání starého lesa ve velkých oblastech. Uvolněné plochy pak nejdříve obsadí tzv. pionýrské dřeviny - třeba břízy nebo jeřáby. České lesy by se ale v přirozeném stavu obnovovaly postupně a plošný rozpad lesa vzniká v českých podmínkách hlavně vlivem hospodaření a vysazování stejnověkých monokultur (většinou smrkových)   
[^3]: Kučera, M., Adolt, R.: [Národní inventarizace lesů v České republice - výsledky druhého cyklu 2011-2015](https://nil.uhul.cz/downloads/2019_kniha_nil2_web.pdf), tabulka na str. 139.