---
layout:      explainer
title:       "Proč umírají české jehličnaté lesy?"
slug:        "umirani-ceskych-lesu"
published:   2021-07-03
author:      "Ondráš Přibyla"
weight:      74
tags-scopes: [ svet ]
tags-topics: [ priroda ]
cover-source-author: "Placeholder - not final"
cover-source-license: "??"
cover-source-license-url: ""
cover-source-text: "Placeholder - not final"
cover-source-url: "https://pxhere.com/cs/photo/1088576"
perex:       "Na mnoha místech v Česku umírají jehličnaté lesy. Někde jsou místo vzrostlého lesa rozlehlé holiny, jinde zůstávají kmeny mrtvých smrků či borovic trčet k nebi. Co způsobuje umírání lesů? Jakou roli v tom hraje klimatická změna a jakou kůrovec? A kolik lesů zůstává zdravých?"
---

## Které lesy v Česku umírají a co je hlavní příčina jejich umírání? 

Umírání lesů ve velkých plochách, neboli *plošný rozpad lesa*, se týká hlavně smrkových a borových lesů v nižších polohách (viz mapka). Roli v tom hrají různé druhy kůrovců (*lýkožrout smrkový, lýkohub sosnový* [^15],[^16] a další) i různé houbové nákazy, ale těm se zdravé stromy jsou schopny ubránit. Musíme se proto ptát co způsobilo, že je imunita stromů oslabená? Ty hlavní oslabující faktory jsou v česku tři: **klimatická změna, degradace půdy a nevhodné hospodaření**[^1],[^2] a v tomto explaineru se podíváme podrobněji na působení jednotlivých oslabujících faktorů i na dynamiku kůrovcových kalamit.

## Vyjasnění pojmů

### Co myslíme slovem les?
s - PUPFL nebo to co vypadá jako les?

### Co znamená umírání
umírání? Plošný rozpad? 

### Umírají stromy nebo lesy?

Možná se to zdá jako zbytečné slovíčkaření, ale je důležité. S trochou nadsázky by se totiž dalo říct, že **přírodní lesy neumírají**: čas od času umřou jednotlivé stromy, ale jejich místo je brzy obsazeno mladými stromy, které v podrostu čekají, až se pro ně uvolní místo. Jinak řečeno, přírodní nebo přírodě blízký les je v žije v neustálé obnově a zmlazování[^22] a zachovává si svoje mikroklima. Takový přírodě blízký les obsahuje různě staré stromy (říkáme mu různověký) a je pestrý i co se týká druhů stromů a díky tomu může dobře zvládat výkyvy počasí nebo odolávat škůdcům. **Přírodních nebo přírodě blízkých lesů je v Česku asi jen desetina**[^3], najdete je zpravidla ve vyšších polohách na Šumavě a dalších horách.    

Běžný český hospodářský les je většinou stejnověká monokultura s velmi chudým podrostem. V takovém lese nic jako neustálá přirozená obnova neprobíhá, spíše připomíná plantáž, která se jednou za sto let vytěží. Takové lesy nebývají odolné, kůrovci se v nich snadno množí a šíří a snadno stane, že stromy umírají ve velkých plochách - říká se tomu *plošný rozpad lesa*. Když pak lesníci stromy vytěží, vznikne holina, která má zcela jiné mikroklima než les a mladým stromkům se na ní roste podstatně hůře než ve stínu a stabilním mikroklimatu vzrostlého lesa. 


% include figure.html
    name="zdravy-oslabeny-mrtvy.jpg"
    caption=""
    alt=""
    source-text=""
    source-url=""
%}

## Jak les oslabuje nevhodné hospodaření? 

Většina českých lesů sloužila hlavně k produkci dřeva a dlouho se pěstování smrkových či borových monokultur vyplácelo. Důsledkem je ale slabý a náchylný les:

 * **Druhová skladba:** Smrkové lesy pokrývají okolo 50 % rozlohy českých lesů, a pěstovaly se i v oblastech, kde bylo pro smrky moc teplo nebo sucho, tedy mimo své ekologické optimum. V přírodě blízkém stavu by většinu česka pokrývaly dubové lesy (v nížinách) a bukovo-jedlové (ve vyšších polohách) [^30]. Smrky by vyskytovaly jen asi na 11 % rozlohy lesů - zhruba od 650 m.n.m jako smíšené porosty a jen vysoko v horách by byl dominantně smrkový les. Pěstování smrků mimo jejich ekologické optimum je možné a nemá zásadní vliv na kvalitu dřeva, snižuje ale odolnost lesa. 
 * **Pěstování monokultur:** smrkové a borové monokultury jsou známé svou nízkou odolností jednak proto, že jsou přímo pastvou pro škůdce, kteří mohou zlikvidovat velkou plochu lesa naráz, a jednok proto, že stromy jednoho druhu vyčerpávají půdu stejným způsobem. Smíšené lesy bývají odolnější, protože se stromy dokáži dobře doplňovat - mají různou potřebu živin z půdy a kořeny v různých hloubkách, takže si méně konkurují.[^23] A i když by kůrovec ve smíšeném lese zabil všechny smrky, zůstávají ostatní stromy stát a les a jeho mikroklima přežívá.  
 * **Stejnověké lesy:** hospodářské lesy obsahují stromy stejného věku. Byly většinou vysázeny ve stejném roce a pokud se mezi nimi třeba později vysemenily mladší stromy jiného druhu, lesníci se jich zbavili. Různověké lesy jsou výrazně odolnější - například mladé smrky se proti kůrovci dokáží ubránit mnohem lépe než staré, kůrovcové kalamity většinou přežijí a nedochází pak k plošnému rozpadu lesa a úplné ztrátě lesního mikroklimatu. Podobně si stromy různého stáří dokáží lépe poradit se suchem. Stejnověký les ale nic takového nedokáže a při napadení kůrovcem nebo po několika suchých letech umírají nejen jednotlivé stromy ale celý les, často v rozloze desítek hektarů.       
 * **Pěstování nahusto:**  stromy jsou vyživovány svou korunou s listy nebo jehličím a svými kořeny. Aby byly stromy zdravé potřebují pro své kořeny a korunu prostor, a tedy vhodné rozestupy. V hospodářských lesích jsou stromy pěstované nahusto. Z hospodářského hlediska to dává smysl: Stromy, které mezi sebou soutěží o světlo tak rostou do výšky a vznikají dlouhé rovné stromy bez suků. Důsledek ale je, že mají málo místa na své koruny a kořeny a tedy na svou výšku i méně živin. 

## Jak oslabuje les klimatická změna? 

* **Vyšší průměrná teplota:** Lesy, které jsou dnes dospělé, byly sázeny před 80-100 lety a během jejich života se klimatická změna začala silně projevovat. V česku se za posledních 60 let zvýšila průměrná roční teplota o 2°C. Smrkové lesy mají rády místa s průměrnou roční teplotou pod 6°C.   
Zatímco kolem roku 1960 byly průměrné roční teploty na území Česka okolo 7°C, v posledních letech běžně přesahují 9°C. To znamená, že optimální místa pro pěstování smrků se s postupující klimatickou změnou posouvají výše.[^40] Zatímco v 60. letech byly optimální podmínky i v oblastech okolo 600 metrů nad mořem, nyní je najdeme ve výškách nad 900 metrů a s postupující klimatickou změnou budou postupovat ještě výše. 

* **Častější a delší sucho:** Občasné období sucha je součástí přirozené variability klimatu, ale klimatická změna způsobuje sucha delší a častější[^50]. Sucho, které Česko postihlo v letech 2015-2020, které máme v čersvé paměti a stav českých lesů hodně ovlivnilo, bylo nejhorší za poslední 2000 let.[^51].   
Menší množství vláhy v půdě ale není jen důsledkem menšího množství srážek. Vyšší teploty v zimě způsobují, že více prší a méně sněží, a případný sníh se udrží kratší dobu. Přitom jarní tání nahromaděného sněhu je zásadní pro doplňování vláhy v půdě. Lze tedy říci, že teplé zimy způsobují sušší jara. A dalším faktorem, který klimatická změna ovlivňuje, je rozložení srážek. Nicméně ubývá dní, kdy prší dlouho a lehce, což je typ dešťů, který půda dokáže dobře vstřebávat. Naopak přibývá silných dešťů kdy většina vody z půdy odteče. Průměrné roční srážky se sice z dlouhodobého pohledu významně nemění, ale mení se množství vody, která v půdě díky srážkám zůstane. 

* **Vyšší odpar vody:** Vyšší teploty v letních dnech způsobují, že stromy svými listy a jehličím odpařují víc vody (a protože to souvisí s dýcháním rostlin, říká se tomu *evapo-transpirace*) Pokud není v takových dnech v půdě dostatek vodních zásob, stromy strádají. Zvyšující se průměrná teplota, delší vegetační sezona i častější a intenzivnější vlny veder tedy významně zesilují dopady sucha. 
 
* **Lepší podmínky pro kůrovce:** Vyšší teploty v zimě způsobují, že zimu přežívá více kůrovců. Vyšší teploty v létě pak urychlují vývoj kůrovcových larviček a brouků, takže se během sezóny vyrojí více generací. Zatímco dříve se během roku narodily 1-2 generace kůrovců, v posledních letech jsou ve většině níže položených míst Česka běžné 3 generace.[^52] (více o kůrovcích níže) (Modlinger et al: Bark beetle)


## Jak oslabuje lesy vyčerpaná nebo překyselená půda? 

Tak jako je pro člověka zásadní zdravá strava je pro zdraví lesa důležitá půda. Ta musí obsahovat správné množství živin, ale je potřeba aby měla vhodné pH. Různé druhy stromů mají rády různé půdní pH, ale v když je pro ně půda příliš kyselá, nebo příliš zásaditá, přestává se jim dařit: například břízy a borovice zvládají žít v kyselejších půdách, kde jasany a javory nepřežijí. **Půda je ale v mnoha oblastech česka vyčerpaná a překyselená. Co k tomu vedlo?**

* **Opakované pěstování smrku:** Se sázením smrkových monokultur se v Čechách začalo někdy koncem 18. století. A zatímco zemědělci plodiny střídají, aby nevyčerpali půdu, v lesích se smrky pěstovaly opakovaně. Na některých místech tak vyrostly třeba i čtyři generace smrku po sobě. Důsledkem není jen méně živin v půdě, ale i snížené pH. Opadané jehličí smrků, borovic a modřínů, které postupně vytváří lesní půdu má pH jen okolo 4, zatímco u vetšiny listnáčů má opadané listí pH mezi 5 - 6,5[^21]. Opadané jehličí několika generací jehličnanů tak vytváří kyselejší půdu, než by bylo pro zdraví stromů vhodné.    

* **Kyselé deště a jejich dlouhodobé dopady:** V letech 1960-1990 chrlily komíny elektráren v severních Čechách obrovská množství oxidu siřičitého, který vznikal při spalování hnědého uhlí. Tyto emise pak ve formě kyselých dešťů padaly zpět na zem a způsobily smrt mnoha horských lesů. Zároveň přinesly méně viditelnou změnu v podobě dlouhodobého okyselení lesních půd. Okolo roku 1990 pak většina elektráren prošla odsířením, ale i přesto se do půdy stále dostávají velká množství síry. Napríklad ve Slavkovském lese klesla roční depozice síry z 35 kg/ha v devadesátých letech na asi 10 kg/ha v roce 2004, což je sice čtyřnásobný pokles, ale stále jde o významné množství[^24]. 

* **Reaktivní dusík:** Součástí kyselých dešťů jsou i reaktivní formy dusíku (NOx, NH3-), které vznikají především při spalování v elektrárnách nebo benzínových motorech. Dusík v těchto sloučeninách působí jako hnojivo a nepřirozeně urychluje růst kmenů, které jsou pak křehké[^25], zároveň ale způsobuje chřadnutí symbiotických kořenových hub, které stromy potřebují ke svému zdravému růstu. Funguje tedy podobně jako když by člověk jedl mnoho cukru ale žádné vitamíny.         

Je dobré si uvědomit, že “les” jsou nejen kmeny, větve a listy, které vidíme nad zemí. Minimálně stejně duležité je, co se děje pod zemí: kořeny stromu získávají z půdy vodu i jednotlivé chemické prvky a k tomu jim pomáhají symbiotické houby. Okyselení půdy oslabuje kořenový systém, který pak například nedokáže strom zásobit vodou v období sucha.    

?? mapa okyslení půdy? 


## Lze říci, jak velkou roli hraje který faktor? 
Jak velkou roli tyto faktory hrají samozřejmě záleží na konkrétní lokalitě, ale obecně se odborníci shodují, že klimatická změna může za zhruba polovinu nárůstu škod a její role se bude dále zvyšovat (život s kůrovcem... str 11.) 

## A co kůrovec?


## Zdroje

[^1]: Rotter, P.: [Proč lesy ztrácí imunitu a co s tím dělat?](https://www.researchgate.net/publication/343059340_Proc_lesy_ztraci_imunitu_a_co_s_tim_delat), (2020)
[^2]:  Hlásny, T., Krokene, P., Liebhold, et al. (2019) [Život s kůrovcem: Dopady, výhledy a řešení](https://efi.int/sites/default/files/files/publication-bank/2020/efi_fstp8_2019_cz.pdf), Od vědy ke strategii 8. Evropský lesnický institut. 

[^3]: Kučera, M., Adolt, R.: [Národní inventarizace lesů v České republice - výsledky druhého cyklu 2011-2015](https://nil.uhul.cz/downloads/2019_kniha_nil2_web.pdf), tabulka na str. 139.

[^4]: Hlásny, T., Zimová, S., Merganičová, K., Štěpánek, P., Modlinger, R., Turčáni, M.: [Devastating outbreak of bark beetles in the Czech Republic: Drivers, impacts, and management implications](https://pubag.nal.usda.gov/catalog/7314598), Forest ecology and management, 2021

[^15]: [Jaký podkorní hmyz kromě lýkožrouta smrkového hostí jehličnany v Česku?](https://ekolist.cz/cz/publicistika/priroda/jaky-podkorni-hmyz-krome-lykozrouta-smrkoveho-hosti-jehlicnany-v-cesku), Ekolist.cz (2020)

[^16]: [Atlas poškození dřevin: škůdci kmene a větví jehličnanů](http://atlasposkozeni.mendelu.cz/kategorie/137-skudci_kmene_a_vetvi_jehlicnanu.html)

[^21]: Višňák, R.:  Les v hodině dvanácté (2009), ISBN 978-80-88699-19-4

[^22]: V knížce *Les v hodině dvanácté* (Richard Višňák, 2009) popisuje autor podrobněji malý a velký cyklus obnovy lesa a poznamenává, že v určitých podmínkách je plošný rozpad lesa součástí přirozeného cyklu. Jde hlavně o jehličnaté lesy severské tajgy, ve které požáry nebo vichřice způsobují umírání starého lesa ve velkých oblastech. Uvolněné plochy pak nejdříve obsadí tzv. pionýrské dřeviny - třeba břízy nebo jeřáby. České lesy by se ale v přirozeném stavu obnovovaly postupně a plošný rozpad lesa vzniká v českých podmínkách hlavně vlivem hospodaření a vysazování stejnověkých monokultur (většinou smrkových)   

[^23]: Obecně platí, že monokultury bývají méně odolné než smíšené porosty. Vyjímkou jsou ale akátové lesy. Akát je nepůvodní invazní dřevina, jeho kořeny vypouštějí látky, které jsou pro ostatní rostliny toxické, nemá přirozené škůdce a je proto schopen tvrořit velmi odolné monokultury, ze kterých vytlačí všechny ostatní rostliny. 

[^24]: Hruška, J., Kopáček, J.: [Kyselý déšť stále s námi – zdroje, mechanismy, účinky, minulost a budoucnost](https://www.mzp.cz/web/edice.nsf/DC21A4C7F0AFAD0AC1257081001AA6B7/$file/planeta_web.pdf), (2005), Ministerstvo životního prostředí ČR. 

[^25]: Chuchman, T., Oulehle, F., Hruška, J.:  [Poškozování ekosystémů nadměrnou depozicí dusíku a vyjádření míry kritické zátěže](https://ziva.avcr.cz/files/ziva/pdf/poskozovani-ekosystemu-nadmernou-depozici-dusiku-a.pdf), (2019), Živa, nakladatelství Academia, [přílohy a mapy](https://ziva.avcr.cz/2020-4/poskozovani-ekosystemu-nadmernou-depozici-dusiku-a-vyjadreni-miry-kriticke-zateze.html)

[^30]: [Mapa potenciální přirozené vegetace České republiky](https://www.pladias.cz/download/vegetation). Tato mapa zachycuje typy vegetace, které by na přirozeném nebo člověkem pozměněném stanovišti existovaly v případě, že by člověk vegetaci neovlivňoval. 

[^40]: Průměrná [změna teploty s výškou](https://www.pocasicz.cz/aktuality-o-pocasi/aktuality-471/zmena-teploty-s-vyskou-1455) je 0,6 °C na 100 m. Tedy oteplení o 2 °C odpovídá přibližně posunu asi o 300 m.   

[^50]: Na obecné úrovni lze řici, že sucho, které by se před sto lety vyskytovalo jen asi jednou za 10 let můžeme nyní, když je planeta o 1°C teplejší očekávat zhruba dvakrát za deset let. Lokální riziko sucha závisí na mnoha faktorech, v některých oblastech se riziko sucha zvyšuje mnohem více.  - podrobněji viz obrázek SPM.6 v [IPCC, 2021: Summary for Policymakers. In: Climate Change 2021: The Physical Science Basis.](https://www.ipcc.ch/report/ar6/wg1/downloads/report/IPCC_AR6_WGI_SPM.pdf#page=24) Contribution of
Working Group I to the Sixth Assessment Report of the Intergovernmental Panel on Climate Change

[^51]: Büntgen, U., Urban, O., Krusic, P.J. et al.[Recent European drought extremes beyond Common Era background variability](https://www.nature.com/articles/s41561-021-00698-0). Nat. Geosci. 14, 190–196 (2021). [https://doi.org/10.1038/s41561-021-00698-0](https://doi.org/10.1038/s41561-021-00698-0) 

[^52]: [Mapa výskytu lýkožrouta smrkového](https://www.klimatickazmena.cz/cs/?l=64), Czechglobe.

Biotičtí činitelné a kůrovci na borovici: https://www.vulhm.cz/files/uploads/2019/12/2016_LOS-letak_BO-a-sucho.pdf