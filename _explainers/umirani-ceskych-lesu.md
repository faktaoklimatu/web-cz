---
layout:      explainer
title:       "Proč umírají české jehličnaté lesy?"
slug:        "umirani-ceskych-lesu"
published:   2021-07-03
author:      "Ondráš Přibyla"
weight:      74
tags-scopes: [ svet ]
tags-topics: [ priroda ]
cover-source-author: "Placeholder - not final"
cover-source-license: "??"
cover-source-license-url: ""
cover-source-text: "Placeholder - not final"
cover-source-url: "https://pxhere.com/cs/photo/1088576"
perex:       "Na mnoha místech v Česku umírají jehličnaté lesy. Někde jsou místo vzrostlého lesa rozlehlé holiny, jinde zůstávají kmeny mrtvých smrků či borovic trčet k nebi. Co způsobuje umírání lesů? Jakou roli v tom hraje klimatická změna a jakou kůrovec? A kolik lesů zůstává zdravých?"
---

## Které lesy v Česku umírají a co je hlavní příčina jejich umírání? 

Umírání lesů ve velkých plochách, neboli *plošný rozpad lesa*, se týká hlavně smrkových a borových lesů v nižších polohách (viz mapka). Roli v tom hrají různé druhy kůrovců (*lýkožrout smrkový, lýkohub sosnový* [^15],[^16] a další) i různé houbové nákazy, ale těm se zdravé stromy jsou schopny ubránit. Musíme se proto ptát co způsobilo, že je imunita stromů oslabená? Ty hlavní oslabující faktory jsou v česku tři: **klimatická změna, degradace půdy a nevhodné hospodaření**[^1],[^2],[^4] a v tomto explaineru se podíváme podrobněji na působení jednotlivých oslabujících faktorů i na dynamiku kůrovcových kalamit.

## Vyjasnění pojmů

### Co myslíme slovem les?

- Lesníci vidi les jako rostoucí zásobu dříví, biologové se zajímají o všechny rostliny a živočichy, kterým les poskytuje domov, turista hledá v lese stín nebo houby a úředník se dívá na plochy plnící funkci lesa v katastru nemovitostí... . ČSÚ považuje za lesy oblast v katastru nemovitostí, která je určená k plnění funkce lesa. (PUPFL - plocha určená k plnění funkce lesa). V NILu (národní inventarizaci lesů) se ale provádí terénní šetření a NIL tedy eviduje jako les všechno, co jako les vypadá (fao) bez ohledu na to, jestli je na pozemku PUPFL KN.  

 - ... Les může také znamenat místo, které má mikroklima lesa, tedy kde máte nad hlavou koruny stromů, v létě přijemý chládek. Takové místo vytváří svůj vlasntí ekosystém...  Les podle definice FAO[^5]... 
Někde mezi tím jsou oblasti, kde jsou stromy zatím ještě mladé a nízké - tedy zatím netvoří ono lesní mikroklima - ale až dospějí, tak je tvrořit budeou... 
B
iologové se také někdy vymezují proti sousloví umírání lesů s tím, že přece umírají jen smrkové plantáže... (bo smrková plantáž nemá podrost a naní to moc ekosystém...)

- **Les pro nás = vysoký vzrostlý vytvářející svoje mikroklima...  nebo takový, který v budoucnu vysoký a vzrostlý bude. podle definice FAO[^5]**

### Co znamená umírání

- Les podle PUPFL nemůže "umřít". Lesník musí podle zákona holinu osázet, tedy technicky řečeno, většina míst kde umřel vysoký vzrostlý les je nyní osázena malými stromky... ty ale netvoří mikroklima (a je otázka, zda přežijí třeba okusování srnčí) 
Tedy když mluvíme o umírání, máme na mysli plošný rozpad lesa... viz níže...

### Umírají stromy nebo lesy?

Možná se to zdá jako zbytečné slovíčkaření, ale je důležité. S trochou nadsázky by se totiž dalo říct, že **přírodní lesy neumírají**: čas od času umřou jednotlivé stromy, ale jejich místo je brzy obsazeno mladými stromy, které v podrostu čekají, až se pro ně uvolní místo. Jinak řečeno, přírodní nebo přírodě blízký les je v žije v neustálé obnově a zmlazování[^22] a zachovává si svoje mikroklima. Takový přírodě blízký les obsahuje různě staré stromy (říkáme mu různověký) a je pestrý i co se týká druhů stromů a díky tomu může dobře zvládat výkyvy počasí nebo odolávat škůdcům. **Přírodních nebo přírodě blízkých lesů je v Česku asi jen desetina**[^3], najdete je zpravidla ve vyšších polohách na Šumavě a dalších horách.    

Běžný český hospodářský les je většinou stejnověká monokultura s velmi chudým podrostem. V takovém lese nic jako neustálá přirozená obnova neprobíhá, spíše připomíná plantáž, která se jednou za sto let vytěží. Takové lesy nebývají odolné, kůrovci se v nich snadno množí a šíří a snadno stane, že stromy umírají ve velkých plochách - říká se tomu *plošný rozpad lesa*. Když pak lesníci stromy vytěží, vznikne holina, která má zcela jiné mikroklima než les a mladým stromkům se na ní roste podstatně hůře než ve stínu a stabilním mikroklimatu vzrostlého lesa. 




## Jak les oslabuje nevhodné hospodaření? 

Většina českých lesů sloužila ve 20. století především k produkci dřeva a dlouho se pěstování smrkových či borových monokultur vyplácelo. Má to však i negativní důsledek: dnešní  lesy jsou slabé a zranitelné. Čím konkrétně je to dáno?

 * **Druhová skladba:** Smrkové lesy dnes tvoří okolo 50 % rozlohy českých lesů. Smrky totiž byly v minulosti vysazovány i v oblastech, kde pro ně bylo příliš teplo nebo sucho, tedy mimo své tzv. ekologické optimum. Kdybychom ponechali vše pouze na přírodě, většinu ČR by pokrývaly lesy dubové (v nížinách) a bukovo-jedlové (ve vyšších polohách) [^30], zatímco smrky by tvořily jen na cca 11 % rozlohy – zhruba od 650 m n. m. bychom je našli ve smíšených porostech a jen vysoko v horách by byl dominantně smrkový les. Pěstování smrků mimo jejich ekologické optimum je možné a na kvalitu dřeva nemá zásadní vliv, zvyšuje však zranitelnost lesa. 
 * **Pěstování monokultur:** Smrkové a borové monokultury jsou známé svou nízkou odolností – jednak jsou doslova pastvou pro škůdce a umožňují jim zlikvidovat velkou plochu lesa naráz, jednak stromy stejného druhu odčerpávají z půdy stále stejné živiny. Lesy s pestřejší druhovou skladbou bývají odolnější, protože stromy se dokáží dobře doplňovat – mají různou potřebu živin a kořeny různě hluboko, takže si navzájem méně konkurují.[^23] A i kdyby kůrovec ve smíšeném lese zabil všechny smrky, ostatní stromy zůstanou stát, takže les a jeho mikroklima budou fungovat dál.  
 * **Stejnověké lesy:** V hospodářsky využívaných lesích najdeme převážně stromy stejného věku. Byly většinou vysázeny ve stejném roce, a pokud se mezi nimi později vysemenily mladší stromy jiného druhu, lesníci je odstranili. Naproti tomu různověké lesy jsou výrazně odolnější – například mladé smrky jsou schopny se proti kůrovci ubránit mnohem lépe než staré, obvykle přežijí kůrovcové kalamity a nedochází pak k plošnému rozpadu lesa a úplné ztrátě lesního mikroklimatu. Podobně si stromy různého stáří dovedou lépe poradit s delším obdobím sucha. Stejnověký les nic takového nedokáže, a tak při napadení kůrovcem nebo po několika suchých letech v něm umírají nejen jednotlivé stromy, ale odchází celý les, často o rozloze desítek hektarů.       
 * **Pěstování nahusto:** Vše, co stromy potřebují k životu, získávají svými kořeny a svou korunou s listím nebo jehličím. Aby byly zdravé, potřebují pro své kořeny a korunu určitý prostor, tedy být ve vhodné vzdálenosti od sebe. V hospodářsky využívaných lesích se stromy pěstují nahusto, což ekonomického hlediska dává smysl: stromy, které mezi sebou soutěží o světlo, se snaží místo do prostoru kolem sebe vyhnat do výšky a výsledkem jsou dlouhé rovné kmeny bez větví, tedy lépe využitelné dřevo bez suků. Důsledkem však je, že na svou korunu i kořeny mají málo místa, a tedy na svou výšku i méně živin, než potřebují k tomu, aby vyrostly v silné a odolné jedince. 

## Jak les oslabuje klimatická změna? 

Zde je třeba zmínit čtyři hlavní faktory:

* **Vyšší průměrná teplota:** Lesy, které jsou dnes dospělé, byly vysázeny před 80–100 lety. Během jejich života se klimatická změna začala silně projevovat: v Česku se za posledních 60 let zvýšila průměrná roční teplota o 2 °C. Co to znamená pro naše smrkové lesy? Zatímco kolem roku 1960 byly průměrné roční teploty na území ČR okolo 7 °C, v posledních letech běžně přesahují 9 °C. Ideální teplota pro smrkové lesy je však výrazně nižší – roční průměr do 6 °C. Jinými slovy: optimální místa pro pěstování smrků se s postupující klimatickou změnou posouvají výše.[^40] Zatímco v 60. letech byly dobré podmínky i v oblastech okolo 600 metrů nad mořem, nyní už jsou ve výškách nad 900 metrů a v případě dalšího oteplování se tato hranice bude dále posouvat. Vzhledem k nadmořské výšce našich hor to tedy bude znamenat podstatné zmenšení plochy, na níž bude mít smysl smrky sázet.  

* **Častější a delší sucho:** Občasné období sucha je součástí přirozené variability klimatu. Klimatická změna však způsobuje sucha delší a častější[^50]. Sucho, jež ČR postihlo v letech 2015–2020, máme jej v čersvé paměti a stav lesů u nás hodně ovlivnilo, bylo nejhorší za poslední dva tisíce let.[^51].   
Méně vláhy v půdě ale není jen důsledek menšího množství srážek. Vyšší teploty v zimě vedou k tomu, že více prší a méně sněží (protože je však půda zmrzlá, tyto srážky se do ní vsakují jen omezeně) a případný sníh se udrží kratší dobu. Přitom jarní tání nahromaděného sněhu je pro doplňování vláhy v půdě zcela zásadní, a lze tedy říci, že teplé zimy způsobují sušší jara. Dalším faktorem, který klimatická změna ovlivňuje, je rozložení srážek v průběhu roku: ubývá dní, kdy prší dlouho a mírně, což je typ dešťů, který půda dokáže dobře vstřebávat. Naopak přibývá silných dešťů, kdy většina vody odteče a nevsákne se. Takže i když se průměrné roční srážky z dlouhodobého pohledu významně nemění, mění se množství vody, která v půdě zůstane. 

* **Vyšší odpar vody:** Vyšší teploty v letních dnech způsobují, že stromy svými listy a jehličím odpařují více vody (odborný název tohoto jevu, který souvisí s dýcháním rostlin, je *evapo-transpirace*). Pokud není v takových dnech v půdě dostatečná zásoba vody, stromy strádají. Zvyšující se průměrná teplota, delší vegetační sezona daná kratší zimou i častější a intenzivnější vlny veder tedy dopady sucha významně zesilují. 
 
* **Lepší podmínky pro kůrovce:** Vyšší teploty v zimě způsobují, že toto roční období přežívá více kůrovců, v létě zase teplo urychluje vývoj kůrovcových larviček a brouků, takže se během sezóny stihne vyrojit více generací. Zatímco dříve se během roku narodila 1 či 2 generace kůrovců, v posledních letech jsou ve většině níže položených míst Česka běžné 3 generace[^52] (více o kůrovcích níže). (Modlinger et al: Bark beetle)


## Jak lesy oslabuje vyčerpaná nebo překyselená půda? 

Půda je pro zdraví lesa stejně zásadní jako pro člověka zdravá strava. Musí obsahovat správné množství živin a navíc je potřeba, aby měla i vhodné pH. Různé druhy stromů mají rády různé půdní pH, pokud je však pro ně půda příliš kyselá nebo zásaditá, přestává se jim dařit: například břízy a borovice zvládají žít v kyselejších půdách, jasany a javory už ale v takových podmínkách nepřežijí. **V mnoha oblastech ČR je dnes půda vyčerpaná a překyselená. Co k tomu vedlo?**

* **Opakované pěstování smrků:** Se sázením smrkových monokultur se na našem území začalo někdy koncem 18. století. A zatímco dobrý zemědělec sa snaží plodiny střídat, aby se půda nevyčerpala, v lesích se smrky pěstovaly opakovaně. Na některých místech tak vyrostly třeba i čtyři generace smrků po sobě. Důsledkem je jednak méně živin v půdě a jednak snížené pH. Opadané jehličí smrků, borovic a modřínů, které postupně během let vytvořilo lesní půdu, má totiž pH jen okolo 4, a vzniká tak značně kyselé prostředí, jež zdraví stromů nijak neprospívá. Pro srovnání: u většiny listnáčů má opadané listí pH mezi 5–6,5[^21].    

* **Kyselé deště a jejich dlouhodobé dopady:** V letech 1960–1990 chrlily komíny elektráren v severních Čechách obrovská množství oxidu siřičitého, který vznikal při spalování hnědého uhlí. Tyto emise pak ve formě kyselých dešťů padaly zpět na zem a způsobily smrt mnoha horských lesů. Zároveň však přinesly i méně viditelnou změnu v podobě dlouhodobého okyselení lesních půd. Okolo roku 1990 prošla většina elektráren odsířením, což lesům určitě pomohlo, nicméně i dnes se do půdy stále dostává poměrně hodně – z lokálních topenišť a jiných zdrojů. Například ve Slavkovském lese klesla roční depozice síry z 35 kg/ha v devadesátých letech na asi 10 kg/ha v roce 2004, což je sice čtyřnásobný pokles, ale stále jde o významné množství[^24]. 

* **Reaktivní dusík:** Součástí kyselých dešťů jsou i reaktivní formy dusíku (NOx, NH3-), které vznikají především při spalování v elektrárnách nebo benzínových motorech. Dusík v těchto sloučeninách působí jako hnojivo a nepřirozeně urychluje růst kmenů, které jsou pak křehké[^25]. Zároveň ale způsobuje chřadnutí symbiotických kořenových hub, jež stromy ke svému zdravému růstu potřebují. Je to tedy podobný efekt, jako kdyby člověk jedl hodně cukru, ale žádné vitamíny.         

Je dobré si uvědomit, že “les” jsou nejen kmeny, větve a listy, které vidíme nad zemí. Minimálně stejně duležité je, co se děje pod zemí: kořeny stromu získávají z půdy vodu i jednotlivé chemické prvky a k tomu jim pomáhají symbiotické houby. Okyselení půdy oslabuje kořenový systém, který pak například nedokáže strom zásobit vodou v období sucha.    

?? mapa okyslení půdy? 


## Lze říci, jak velkou roli který z těchto faktorů hraje? 
Jak velkou roli tyto faktory hrají samozřejmě záleží na konkrétní lokalitě, ale obecně se odborníci shodují, že klimatická změna může za zhruba polovinu nárůstu škod a její role se bude dále zvyšovat (život s kůrovcem... str 11.) 

## A co kůrovec?

### Co jsou kůrovci?

Kůrovci představují různorodou skupinu hmyzu vyskytující se po celém světě. Většina druhů žije jen v mrtvých nebo umírajících stromech a nejsou pro zdraví lesa nijak ohrožující. Existuje však několik málo druhů - mezi nimi náš *lýkožrout smrkový* - které sice většinou žijí pod kůrou oslabených či umírájících stromů, ale za příznivých podmínek se dokážou mnohonásobně rozmnožit a ve velkých počtech pak zabíjí i zdravé stromy. Schopnost usmrtit i zdravý strom přitom spočívá v tom, že brouci dokáží koordinovat svůj útok chemickou signalizací, takzvanými agregačními feromony. Přesný mechanismus této koordinace je zatím předmětem zkoumání. 


### Jak kůrovci zabíjí strom? 

Kůrovci vyhlodávájí komůrky ve vnitřních vrstvách kůry, kde se rozmnožuje a klade vajíčka. Larvičky pak vyhlodávají do lýka chodbičky, postupně v nich dospívají a po několika týdnech jako nová generace brouků vylétají a hledají místo k přezimování, nebo ke kolonizaci dalších stromů. 
Stromy se napadení brání například produkcí terpenů a jiných látek, které jsou pro brouky toxické. Proto brouci většinou obsazují jen stromy vyvrácené větrem nebo oslabené suchem či jinými faktory, a které se nedokážou dostatečně bránit. Kolonizace stromu velkým množstvím brouků je pak pro strom smrtící, protože chodbičky v lýku přeruší transport živin ke kořenům stromu. 

Když má kůrovec optimální podmínky, může se během jedné generace zvýšit počet jedinců patnáctkrát [^2]. V případě dvou generací to představuje teoreticky 225-násobný a v případě tří generací 3375-násobný nárůst. Pokud je tedy dost oslabených stromů a dost teplo, může k přemnožení a v takovém příapdě začnou brouci koordinovanými útoky napadat i zdravé stromy. 

### Jaké faktory způsobují kůrovcové kalamity? 

Takzvané kalamity, tedy období přemnožení kůrovců, bývají většinou krátké a jsou přerušovány dlouhými obdobími v průběhu kterých jsou počty brouků jen malé. Kalamita, kterou zažívají české lesy od roku 2016, je tedy vyjímečná nejen rozsahem, ale i délkou svého trvání. Co to způsobilo?      

* **Dostupnost oslabených stromů:** Ohniskem kůrovcové kalamity bývaly dříve polomy (tedy stromy polámané po vichřici)... nyní, zejména po suchu 2016-2019 je v lesích mnoho stromů oslabených ( také z dalších výše uvedených důvodů). Kůrovec má tedy dostatek oslabených stromů, které se mu nedokážou efektivně bránit a může se v nich množit

* **Vyšší teploty:** ... vedou k rychlejšímu vývoji brouků... tedy za jednu sezónu vytváří kůrovec více generací... ...vyšší teploty v zimě zase umožňují více kůrovcům přežít...

Co s tím můžeme dělat? (zastavit klimatickou změnu!) ... změnit hospodaření... klimatická změna totiž nevyhnutelně bude zlepšovat podmínky kůrovcům a bude působit jako silný stressor pro zbývající stromy, tedy bude je dále oslabovat... současná kůrovcová kalamita nejspíš behem několika let odezní a mnoho lesů, kam jsme dříve chodili nebude už stát a mnoho dalších lesů přežije... ale z dlouhodobého pohledu se podmínky mění tak, že pěstovat neodolné monokultury prostě nebude možné... 


## Zdroje

[^1]: Rotter, P.: [Proč lesy ztrácí imunitu a co s tím dělat?](https://www.researchgate.net/publication/343059340_Proc_lesy_ztraci_imunitu_a_co_s_tim_delat), (2020)
[^2]: Hlásny, T., Krokene, P., Liebhold, et al. (2019) [Život s kůrovcem: Dopady, výhledy a řešení](https://efi.int/sites/default/files/files/publication-bank/2020/efi_fstp8_2019_cz.pdf), Od vědy ke strategii 8. Evropský lesnický institut. 

[^3]: Kučera, M., Adolt, R.: [Národní inventarizace lesů v České republice – výsledky druhého cyklu 2011-2015](https://nil.uhul.cz/downloads/2019_kniha_nil2_web.pdf), tabulka na str. 139.

[^4]: Hlásny, T., Zimová, S., Merganičová, K., Štěpánek, P., Modlinger, R., Turčáni, M.: [Devastating outbreak of bark beetles in the Czech Republic: Drivers, impacts, and management implications](https://pubag.nal.usda.gov/catalog/7314598), Forest ecology and management, 2021

[^5]: [FAO](http://www.fao.org/home/en/) (*Food and Agriculture organization of the United Nations*), používá následující definici: **Les** představují pozemky s plochou větší než 0,5 ha s celkovým zápojem stromů o výšce alespoň 5 m dosahujícím 10 %. Dále jako les označuje pozemky se stromy schopnými dosáhnout výšky 5 m a zápoje 10 % na daném stanovišti. Do kategorie les se neřadí porosty s šířkou menší než 20 m (liniové porosty) a pozemky s převážně zemědělským nebo městským využitím. Dále do kategorie les nepatří větší vodní plochy a větší zpevněné cesty. Do kategorie les se však řadí pozemky, které jsou dočasně odlesněné (holé seče, kalamitní holiny, požářiště apod.), tedy pozemky, u nichž existuje předpoklad budoucího dosažení požadovaných 10 % zápoje stromů s výškou alespoň 5 m.  

[^15]: [Jaký podkorní hmyz kromě lýkožrouta smrkového hostí jehličnany v Česku?](https://ekolist.cz/cz/publicistika/priroda/jaky-podkorni-hmyz-krome-lykozrouta-smrkoveho-hosti-jehlicnany-v-cesku), Ekolist.cz (2020)

[^16]: [Atlas poškození dřevin: škůdci kmene a větví jehličnanů](http://atlasposkozeni.mendelu.cz/kategorie/137-skudci_kmene_a_vetvi_jehlicnanu.html)

[^21]: Višňák, R.: Les v hodině dvanácté (2009), ISBN 978-80-88699-19-4

[^22]: V knížce *Les v hodině dvanácté* (Richard Višňák, 2009) popisuje autor podrobněji malý a velký cyklus obnovy lesa a poznamenává, že v určitých podmínkách je plošný rozpad lesa součástí přirozeného cyklu. Jde hlavně o jehličnaté lesy severské tajgy, ve kterých požáry nebo vichřice způsobují umírání starého lesa ve velkých oblastech. Uvolněné plochy pak nejdříve obsadí tzv. pionýrské dřeviny – třeba břízy nebo jeřáby. České lesy by se ale v přirozeném stavu obnovovaly postupně a plošný rozpad lesa vzniká v českých podmínkách hlavně vlivem hospodaření a vysazování stejnověkých monokultur (většinou smrkových).   

[^23]: Obecně platí, že monokultury bývají méně odolné než smíšené porosty. Výjimkou jsou ale akátové lesy. Akát je nepůvodní invazní dřevina, jeho kořeny vypouštějí látky, které jsou pro ostatní rostliny toxické, nemá přirozené škůdce, a je proto schopen tvořit velmi odolné monokultury, ze kterých vytlačí všechny ostatní rostliny. 

[^24]: Hruška, J., Kopáček, J.: [Kyselý déšť stále s námi – zdroje, mechanismy, účinky, minulost a budoucnost](https://www.mzp.cz/web/edice.nsf/DC21A4C7F0AFAD0AC1257081001AA6B7/$file/planeta_web.pdf), (2005), Ministerstvo životního prostředí ČR. 

[^25]: Chuchman, T., Oulehle, F., Hruška, J.: [Poškozování ekosystémů nadměrnou depozicí dusíku a vyjádření míry kritické zátěže](https://ziva.avcr.cz/files/ziva/pdf/poskozovani-ekosystemu-nadmernou-depozici-dusiku-a.pdf), (2019), Živa, nakladatelství Academia, [přílohy a mapy](https://ziva.avcr.cz/2020-4/poskozovani-ekosystemu-nadmernou-depozici-dusiku-a-vyjadreni-miry-kriticke-zateze.html)

[^30]: [Mapa potenciální přirozené vegetace České republiky](https://www.pladias.cz/download/vegetation). Tato mapa zachycuje typy vegetace, které by na přirozeném nebo člověkem pozměněném stanovišti existovaly v případě, že by člověk vegetaci neovlivňoval. 

[^40]: Průměrná [změna teploty s výškou](https://www.pocasicz.cz/aktuality-o-pocasi/aktuality-471/zmena-teploty-s-vyskou-1455) je 0,6 °C na 100 m. Tedy oteplení o 2 °C odpovídá přibližně posunu asi o 300 m.   

[^50]: V obecné rovině lze říci, že sucho, které by se před sto lety vyskytovalo jen asi jednou za deset let, můžeme nyní, kdy je planeta o 1 °C teplejší, očekávat za dekádu zhruba dvakrát. Lokální riziko sucha závisí na mnoha faktorech, v některých oblastech se riziko zvyšuje mnohem více (podrobněji viz obrázek SPM.6 v [IPCC, 2021: Summary for Policymakers. In: Climate Change 2021: The Physical Science Basis.](https://www.ipcc.ch/report/ar6/wg1/downloads/report/IPCC_AR6_WGI_SPM.pdf#page=24)) Contribution of
Working Group I to the Sixth Assessment Report of the Intergovernmental Panel on Climate Change.

[^51]: Büntgen, U., Urban, O., Krusic, P.J. et al.[Recent European drought extremes beyond Common Era background variability](https://www.nature.com/articles/s41561-021-00698-0). Nat. Geosci. 14, 190–196 (2021). [https://doi.org/10.1038/s41561-021-00698-0](https://doi.org/10.1038/s41561-021-00698-0) 

[^52]: [Mapa výskytu lýkožrouta smrkového](https://www.klimatickazmena.cz/cs/?l=64), Czechglobe.

Biotičtí činitelné a kůrovci na borovici: https://www.vulhm.cz/files/uploads/2019/12/2016_LOS-letak_BO-a-sucho.pdf
