---
layout:      explainer
title:       "Co jsou to klimatické finance?"
slug:        "klimaticke-finance"
published:   2021-06-13
author:      "Alena Moravová"
weight:      75
tags-scopes: [ world ]
tags-topics: [ opatreni, ekonomika ]
cover-source-author: "Harry Strauss"
cover-source-license: "Pixabay License"
cover-source-license-url: "https://pixabay.com/service/license/"
cover-source-text: "Euro Coins Currency Pixabay"
cover-source-url: "https://pixabay.com/photos/euro-coins-currency-cent-euro-cent-1353420/"
perex:       "Klimatické finance jsou závazek, že rozvinuté země mají finančně přispívat rozvíjejícím státům na boj s klimatickou změnou a jejími dopady."

---

Myšlenka klimatických financí byla vytvořena na COP 16 (Kodaň, 2009), kde se 27 rozvinutých zavázalo, že v roce 2020 bude ročně posíláno 100 miliard směrem k rozvíjejícím se státům. Tato myšlenka byla dále stvrzena v Pařížské dohodě (2015), kde je obecně formulované, že rozvinuté státy mají přispívat rozvíjejícím státům v boji s klimatickou změnou. Pařížská dohoda nicméně nemluví o přesné částce a ani způsobu určení kolik který stát má vlastně přispívat, toto rozhodnutí je ponecháno na každém jednotlivém státu. 

## Proč jsou klimatické finance důležité?

Je jasné, že rozvíjející státy mají složitější přístup k financím a proto jsou pro ně investice do zabraňování ale i adaptace na klimatickou změnu složité. Často ale tyto státy zároveň patří k těm nejvíce zasaženým těmito změnami a proto je pro ně globální boj s klimatickou změnou důležitou záležitostí.

Klimatické finance mají velký vliv nejen z finančního hlediska, ale zároveň i přinášejí důvěru v rozvíjejících státech směrem k boji s klimatickou změnou a odhodlání rozvinutých států s touto změnou něco dělat.

## Jak se daří závazek naplňovat?

Celkové plnění sice postupně stoupá, ale závazek nebyl v roce 2020 dosažený. Přesná čísla pro rok 2020 zatím nejsou známá. V roce 2019 bylo plnění přibližně 80% z původně zamýšlené částky a tedy není pravděpodobné, že by byla částka dosažena.

Nesplnění závazku má velký vliv na důvěru rozvíjejících se států k rozvinutým státům ohledně boje proti klimatickým změnám a bude jedním z hlavních témat nadcházející konference COP 26. Závazek bude pravděpodobně prodloužen do roku 2025, diskuze se povedou ohledně velikosti závazku od roku 2025 dál. Britové jako předsedající země vydali nový plán dosažení závazků, který počítá s tím, že by k jeho splnění mělo dojítv roce 2023.

## Kdo jsou přispěvatelé a kdo příjemci?

Přispěvateli do klimatických financí jsou rozvinuté země světa (dle kategorizace Společenství národů). V současné době se jedná o 38 států a patří sem například celá Evropská unie, Spojené státy, Kanada, Japonsko, Austrálie a další. Příjemci jsou naopak rozvíjející země světa, kam dle kategorizace UN například spadá Indie, Bangladesh, většina států Afriky či například i Čína. Takzvané transformativní ekonomiky (například Rusko, Ukrajina) nejsou zahrnuty ani do jedné kategorie, podle Pařížské smlouvy jsou ale vyzvány aby přispívaly dle svých možností.

## Co všechno je zahrnuté do klimatických financí?

Klimatické finance mají velmi širokou definici. Patří sem finance z bilaterálních i multilaterálních zdrojů, půjčky ale například i privátní zdroje (privátní zdroje mohou být započítány do celkového součtu, pokud jejich vznik byl umožněn vládní politikou).

Bilaterální zdroje jsou přímé zdroje poskytnuté na základě bilaterálních dohod mezi dvěma státy. Multilaterální zdroje jsou zdroje, od více států, které jsou sdružovány buď do klimatických fondů (Global Climate Fund nebo Global Environmental Fund), či do rozvojových bank. Fondy nabízejí finance formou grantů, zatímco rozvojové banky poskytují státům půjčky.

Většina poskytnutých financí (71 %) jsou v současné době půjčky, dalších 27 % obsahují granty a 2 % jsou jiné zdroje.

## K čemu jsou tyto peníze určené a jak se skutečně používají?

Klimatické finance mohou být využivané jak k mitigaci klimatických změn, tak i na adaptaci jejích důsledků. V současnosti jsou tyto finance rozděleny přibližně 50:50 na mitigaci i adaptaci. Do mitigací se počítají změny v energetice, dopravě, vzdělávání a stavebnictví, do adaptace se počítají zásahy pro ochranu vodních zdrojů, zemědělství a další.

## Je určené, kolik kdo má dávat?

Přesný výpočet na příspěvek do klimatických financí není určený, velikost příspěvků je na dobrovolné bázi. Podporuje se pozitivní motivace, jsou vyzdvihovány státy, které plní dostatečně (například Japonsko či Německo).

Obecně se má za to, že příspěvek by měl být ůměrný HDP států a zároveň množství emisí, které státy produkují.

## Jaké fondy se týkají klimatických financí?

Hlavním fondem pro klimatické finance je Global climate fund (GCF), který byl přímo založen za účelem rozdělování klimatických financí. V současnosti operuje s 10 miliardami USD ročně, v roce 2019 se původní závazky z roku 2014 navyšovaly a většina států své příspěvky do fondu silně navýšila a některé se nově přidaly. Celkově se tak rozpočet fondu navýšil o dalších 10 miliard USD ročně.

Státy mohou přispívat do klimatických financí i přes jiné fondy jako je například Global Environment Fund (GEF). GEF je víc obecný fond než GCF, který poskytuje granty pouze na boj s klimatickou změnou. GEF se zaměřuje na různá environmentální témata jako jsou biodiversita, klimatická změna, chemikálie, dezertifikace apod.

## Jak je na tom Česká republika?

Česká republika je jako rozvinutá země přispěvatelem do klimatických financí a přispívá jak multilaterálními, tak bilaterálními smlouvami. Pro rok 2018 se dohromady jednalo o 185 milionu korun ročně. České příspěvky do zeleného klimatického fondu nicméně patří mezi členskými státy EU k nejnižším, v přepočtu na obyvatele vychází tyto příspěvky na pouze cca 18 Kč za rok.

Narozdíl od všech okolních států Česko nenavýšilo svoje závazky do GCF v roce 2019.

Česká republicka přispívá jak do Green climate fund (110 milionu korun pro rok 2018) tak do Global Environment Fund (45 milionu korun ročně). Příspěvky skrz bilaterální vztahy míří z Česka hlavně směrem k Balkánským státům. Celkové příspěvky do klimatických financí vychází pro ČR na 0.004% HDP, což je 10x méně než je průměr rozvinutých zemí.

## Zdroje

[^1]: Evropská komise. ["Zpráva o fungování evropského trhu s uhlíkem"](https://eur-lex.europa.eu/legal-content/CS/TXT/?uri=CELEX:52020DC0740) Zpráva komise Evropskému parlamentu a Radě, Evropská komise, Brusel (2020).
[^2]: World Bank. ["State and Trends of Carbon Pricing 2020"](https://openknowledge.worldbank.org/handle/10986/33809) (May), World Bank, Washington, DC (2020).
[^3]: High-Level Commission on Carbon Prices. ["Report of the High-Level Commission on Carbon Prices."](https://openknowledge.worldbank.org/handle/10986/32419) World Bank, Washington, DC (2017).
[^4]: Evropská komise. ["Commission decision on the Union-wide quantity of allowances to be issued under the EU Emission Trading System for 2021"](https://ec.europa.eu/clima/sites/clima/files/news/docs/c_2020_7704_en.pdf) Evropská komise, Brusel (2020).

