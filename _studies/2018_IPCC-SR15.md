---
layout:     study
title:      "IPCC SR 15"
slug:       2018_IPCC-SR15
weight:     3
tags:       [ studie ]
caption:    "Studie zkoumá dopady ukončení provozu českých uhelných elektráren a rozvoje obnovitelných zdrojů k roku 2030."
intro:      "Studie zkoumá dopady ukončení provozu českých uhelných elektráren (které jsou aktuálně jedním z hlavních zdrojů emisí CO2 v ČR) na stabilitu elektrizační soustavy, při současném rozvoji obnovitelných zdrojů. Reaguje tak na častý argument proti transformaci české energetiky, poukazující právě na ohrožení bezpečnosti dodávek elektřiny."
study-title:        "Czech power grid without electricity from coal by 2030"
study-author:       "Peter-Philipp Schierhorn, M.Sc. et al."
study-institution:  "IPCC"
study-year:         2018
study-url:          "https://www.ipcc.ch/sr15/"
study-pdf:          ""
summary: |
    * Studie dochází k závěru, že __stabilita sítě není zásadní překážkou pro přechod české energetiky od uhlí k obnovitelným zdrojům.__
    * Bezpečnost dodávek bude při uvažovaném scénáři možné zajistit i pro následující události/varianty dalšího vývoje:
        * Neplánovaný výpadek největšího zdroje v české elektrizační soustavě (blok jaderné elektrárny Temelín).
        * Extrémní počasí (tři zimní týdny v řadě, kdy průměrná teplota dosahuje -15 °C a současně je velmi nízká produkce větrných elektráren).
        * Nárůst spotřeby elektřiny v důsledku nástupu tepelných čerpadel a elektromobility.
        * Současné omezení instalovaného výkonu v Polsku, Německu a Francii.
    * Stávající podoba české elektrizační soustavy není překážkou pro přechod na čistější energetiku, díky těmto důvodům:
        * Soustava je dimenzována s vysokým koeficientem bezpečnosti.
        * Obnovitelné zdroje jsou vcelku rovnoměrně rozmístěny po území České republiky. Přenos větrné elektřiny na velké vzdálenosti, jak je známe z Velké Británie nebo Německa, zde nepředstavuje vážný problém.
        * Síť rozvádí elektřinu od několika centrálních zdrojů do poměrně vzdálených míst spotřeby. To je rozdíl ve srovnání s Velkou Británií nebo Německem, kde jsou elektrárny často postaveny v blízkostí míst s vysokou spotřebou.
        * Významný podíl výroby elektřiny z obnovitelných zdrojů pokrývají zdroje na biomasu a bioplyn, které jsou do určité míry dispečersky řiditelné.
metadata-extra: '<a href="http://glopolis.org/wp-content/uploads/Infolist-sit-bez-uhli.pdf" id="study-link-3" class="btn btn-secondary">Infolist studie (česky)</a>'
---

## Předpoklady a metodologie

* Pro rok 2030 je uvažována čistá spotřeba na úrovni 65 TWh, oproti 60,7 TWh v roce 2017. Česká republika zůstane zemí, která vyváží více elektřiny, než dováží, byť čistý export klesne na 4 TWh oproti 13 TWh v roce 2017.
* V provozu zůstanou pouze uhelné zdroje s kombinovanou výrobou tepla a elektřiny, a kogenerační zdroje v průmyslových podnicích. Budou dokončeny v současné době plánované projekty rozvoje přenosové soustavy.


## Poznámky o zpracovateli

Studii zpracovala německá energetická poradenská společnost [Energynautics](https://energynautics.com/en/), která se dlouhodobě zabývá problematikou stability sítí, integrací obnovitelných zdrojů energie a inovativním návrhům sítí. Společnost disponuje vlastním softwarem, který umožňuje modelování a simulace provozu elektrizačních soustav.

Studii zadaly organizace Glopolis, Frank Bold, CEE Bankwatch Network, Aliance pro energetickou soběstačnost a Hnutí DUHA.

## Často kladené otázky

__Je firma, která studii zpracovala, dostatečně expertně zdatná a důvěryhodná?__  
Energynautics má zahraniční zkušenosti ze 32 zemí, bohatý [seznam referencí](https://energynautics.com/en/references/), včetně studií pro Světovou banku nebo státní instituce evropských i mimoevropských zemí.  Společnost je vedena Thomasem Ackermannem, který má 25 let zkušeností v oboru a dlouhý seznam [odborných publikací](https://energynautics.com/content/uploads/Publications_Ackermann.pdf).
Také další vedoucí zaměstnanci [E. Troester](https://energynautics.com/content/uploads/2016/11/Publications_Troester.pdf) a [N. Nartensen](https://energynautics.com/content/uploads/CV_Martensen_english.pdf) jsou odborníci v oboru. Nejde tedy o studii, jejíž výstupy stojí za to zpochybňovat nedostatečnou expertizou zpracovatele.  

__Nakolik je zvolený časový horizont relevantní z hlediska probíhající klimatické změny?__  
Uvažovaný rok 2030, ke kterému je dle studie možné přestat vyrábět elektřinu z uhlí, plně koresponduje se závěry studie *[A stress test for coal in Europe under the Paris Agreement](https://climateanalytics.org/media/eu_coal_stress_test_report_2017.pdf)* (Zátěžový test pro uhlí v Evropě vzhledem k Pařížské dohodě o ochraně klimatu). V té se uvádí, že pro dosažení cílů Pařížské dohody je nezbytné odstavit všechny evropské uhelné elektrárny právě do roku 2030.

__Jaké kroky v této oblasti plánují ostatní evropské státy?__  
Téměř všechny západoevropské země již určily konkrétní datum odstavení svých uhelných elektráren. U většiny z těchto států se navíc počítá s ukončením provozu výrazně dříve, než v roce 2030. Podrobnosti v češtině uvádí například [tento souhrnný text](https://www.irozhlas.cz/zpravy-domov/uhli-klima-cez-energetika-obnovitelne-zdroje_1904020600_jab).

__Je vůbec realizovatelný předpokládaný nárůst podílu obnovitelných zdrojů?__  
Existuje celá řada studií, zkoumajících potenciál výroby elektřiny z obnovitelných zdrojů v rámci ČR:

* [Letošní studie](https://www.solarniasociace.cz/aktuality/20190107_oponentni-posudek-k-nkep-pro-fve.pdf) od renomované poradenské společnosti EGÚ Brno uvádí celkový technický potenciál fotovoltaických elektráren, umístěných na budovách a na brownfieldech, na přibližně 39 GW, tj. cca sedmkrát více, než kolik je uvažováno ve scénáři Energynautics.
* Pokud zohledníme fotovoltaické elektrárny umístěné pouze na střechách, pak závěry studie EGÚ Brno korelují s výsledky [práce od společnosti ENACO](http://files.odpady.webnode.cz/200006128-0d90a0e8a8/CZEPHO%20-%20potenci%C3%A1l%20sol%C3%A1rn%C3%AD%20energetiky%20v%20%C4%8CR%20-%20FINAL%201.1.pdf) z roku 2015, neboť oba zdroje uvádějí potenciál v rozmezí 10,6 až 11,8 GW. Jinými slovy uvažovaných 5500 MW představuje ekvivalent fotovoltaických elektráren na polovině střech, které jsou k tomu vhodné. Většina z již instalovaných 2100 MW (2017) přitom náleží k pozemním instalacím, proto by v praxi byl podíl využitých střech mnohem menší.
* Využití území zasaženého těžbou uhlí řeší [studie](https://www.mdpi.com/2071-1050/11/13/3703/htm?fbclid=IwAR1eApLHPpTtGzt3jxblvvmyfImwQ890iS3OWzR0S4YSYvvBv0Ghp5uCp1c), kterou letos vypracovalo Společné výzkumné středisko Evropské komise. Z této práce vyplývá, že jen na Ústecku a Karlovarsku je v rámci rekultivace těžbou zničených ploch možné instalovat na 4,7 GW výkonu v solárních elektrárnách. To je samo o sobě mnohem více, než činí rozdíl mezi současným stavem a uvažovaným scénářem Energynautics pro rok 2030.
* Zatímco dnešní instalovaný výkon větrných elektráren je pouhých 316 MW, realizovatelný potenciál dle [analýzy větrné energetiky](http://www.csve.cz/img/wysiwyg/file/KomoraOZE_analyza-potencial-OZE_dilci-VTE_log.pdf) z roku 2015 je asi osmnáctkrát vyšší, tj. zhruba 5800 MW, což je téměř trojnásobek potřebného výkonu, se kterým počítá scénář Energynautics.
* Celkový technický potenciál větrné energetiky v ČR je dle [studie Ústavu fyziky atmosféry](http://www.csve.cz/img/wysiwyg/file/VtE_potencial2012.pdf) přibližně 28,9 GW, tj. asi čtrnáctkrát více, než kolik je uvažováno ve scénáři Energynautics.

__Jaké dopady by měl nárůst obnovitelných zdrojů na českou ekonomiku?__  
Touto otázkou se zabývá např. [aktuální studie](https://www2.deloitte.com/content/dam/Deloitte/cz/Documents/energy-resources/rozvoj_obnovitelnych_zdroju_do_roku_2030_3.pdf ) od nadnárodní společnosti Deloitte, která řeší dopady rozvoje obnovitelných zdrojů výrazně nad úroveň uvažovanou ve scénáři Energynautics. Dle závěrů této analýzy by potřebné prostředky neměly významně navýšit stávající podporu z veřejných zdrojů. Současně se otevře prostor pro investice, které modernizují českou energetiku. Ekonomické dopady těchto investic se ve všech modelovaných scénářích projeví pozitivním impulzem, spojeným s růstem přidané hodnoty o řádově jednotky procent HDP a tvorbou desítek tisíc nových pracovních míst. Konkrétní čísla viz odkazovaná studie.
