---
layout:     study
title:      "Očekávané klimatické podmínky v ČR"
slug:       2019-klimaticke-podminky-cr-1
redirect_from:
  - /2019-klimaticke-podminky-cr-1
  - /2019_klimaticke-podminky-cr-1
  - /studie/2019_klimaticke-podminky-cr-1
published:  2019-08-22
weight:     99
tags-scopes: [ cr ]
tags-topics: [ budoucnost, klima ]
caption:    "Studie modeluje změny teploty a změny množství a rozložení srážek v ČR během 21. století."
# Technicka poznamka: Uvozovky v 'intro' jsou zamerne smart, protoze smart konverze zpusobi YAML error.
intro:      "Studie poskytuje zatím nejpřesnější odpověď na otázku _„Jak moc se v ČR oteplí a jak se změní množství a rozložení srážek během 21. století?“_ na základě vyhodnocení ansámblu  několika desítek globálních a regionálních klimatických modelů."
study-title:        "Očekávané klimatické podmínky v České Republice, část I."
study-author:       "Petr Štěpánek a kol."
study-institution:  "CzechGlobe, AV ČR"
study-year:         2019
study-isbn:         "978-8-87902-28-8"
study-url:          "https://www.klimatickazmena.cz/cs/o-nas/aktuality/ocekavane-klimaticke-podminky-v-ceske-republice-cast-i-zmena-zakladnich-parametru/"
study-pdf:          "https://www.klimatickazmena.cz/download/eb6693e9433c6f76162b9809e7713f8e/CliChE_I_2019_v3_final_2b.pdf"
summary: |
    * __Ať už se budou emise skleníkových plynů vyvíjet jakkoli, v České republice se do roku 2050 s nejvyšší pravděpodobností oteplí nejméně o další 2 °C ve srovnání se současností__ (tedy vzhledem k průměru let 1981–2010). Do roku 2050 totiž volba emisního scénáře nehraje podstatnou roli kvůli setrvačnosti klimatického systému a opožděné reakci na již vypuštěné emise. K výraznějšímu rozcházení jednotlivých výsledků emisních scénářů dochází až po roce 2050.
    * __Pokud lidstvo emise skleníkových plynů do roku 2050 zásadně neomezí, ke konci tohoto století pak lze očekávat oteplení o 3 až 6 °C oproti současnosti__ (emisní scénář <glossary id="rcp">RCP8.5</glossary>).
    * Zvýšení průměrné teploty se nejvíce projeví zvýšením minimálních teplot během zimy a jara. *"Teplotní minima porostou téměř dvakrát rychleji v porovnání s teplotními maximy.”* Vyšší teploty v zimě způsobí, že místo sněžení prší nebo sníh dřív roztaje. Nižší množství sněhových srážek je u nás přitom již dnes jednou z příčin vysychání zásob podzemních vod.
    * V létě porostou počty tzv. tropických dnů, kdy maximální teplota dosáhne alespoň 30 °C. Nejhorší emisní scénář <glossary id="rcp">RCP8.5</glossary> by znamenal __na konci století průměrně 30 tropických dnů za rok__ (v letech 1981–2010 bylo průměrně 8 tropických dnů za rok). Extrémní teploty vedou ke zvýšenému odparu vody z krajiny, což je jednou z hlavních příčin současného sucha.
    * Předpověď vývoje srážkových úhrnů je méně jistá než vývoj teplot. __Do konce století lze očekávat stagnaci nebo pouze mírný nárůst množství srážek__ (o zhruba 10 %). Případné zvýšení celkových ročních úhrnů bude způsobeno především nárůstem srážek během zimy, jara a podzimu. Během léta by naopak množství srážek mělo klesat, což bude mít nepříznivý dopad na výskyt sucha.
    * *"Počet dní se srážkami nad 1 mm se příliš nezmění. Počet dní se srážkami většími než 20 mm v budoucnu dále poroste.”* To znamená, že více srážek bude ve formě intenzivních nebo přívalových dešťů.
    * Nejmenší nárůst srážek, či jejich pokles, je očekáván na jižní Moravě. *"To by vzhledem k tomu, že jde o nejteplejší oblast České republiky, vedlo k výraznému snížení dostupnosti vláhy a zásadnímu zhoršení zemědělské produkce v této oblasti.”*
---

## Předpoklady a metodologie

* Zpráva vychází z <glossary id="rcp">RCP</glossary> (emisních scénářů) <glossary id="ipcc">IPCC</glossary> (RCP2.6, 4.5, 8.5), na jejichž základě jsou namodelovány konkrétní dopady změn klimatu na území ČR pomocí simulací z projektu Euro-CORDEX.
* Studie vyhodnocuje výsledky ansámblu 27 globálních a 19 regionálních klimatických modelů (GCM a RCM) s horizontálním rozlišením 12,5 km. Dohromady studie posuzuje přes 100 modelových simulací budoucího vývoje klimatických charakteristik. Z těchto dat pak vyvozuje tzv. minimální očekávatelnou změnu a střední hodnoty změn klimatických parametrů.
* Modely byly ověřeny pomocí historických měření z meteorologických stanic <glossary id="chmu">ČHMÚ</glossary>, na jehož datech byla provedena kontrola kvality &dash; detekce chyb měření, testování homogenity, případná homogenizace časových řad atp.

## Poznámky o zpracovateli

* __CzechGlobe__ je institut patřící do Akademie věd ČR. Předmětem jeho výzkumu je zejména vývoj klimatu a jeho budoucí scénáře, uhlíkový cyklus a dopady měnících se podmínek na produkci a biologickou rozmanitost ekosystémů a dopady na rozvoj a chování společnosti.
* Studie vznikla v rámci __projektu SustES__, jehož cílem je popsat "národní adaptační strategie pro zajištění udržitelnosti ekosystémových služeb a zvláště pak potravinové bezpečnosti v podmínkách probíhajících klimatických i socioekonomických změn".
