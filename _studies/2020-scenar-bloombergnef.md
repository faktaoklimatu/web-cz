---
layout:      infographic
title:       "BloombergNEF: Scénář transformace elektroenergetiky ČR"
slug:        "2020-scenar-bloombergnef"
redirect_from: "/2020-scenar-bloombergnef"
published:   2020-11-19
weight:      93
tags-scopes: [ cr ]
tags-topics: [ energetika, opatreni ]
caption:     "Studie BloombergNEF zkoumá možnou proměnu české elektroenergetiky do roku 2030. Tato studie modeluje nákladově nejvýhodnější vývoj. Počítá při tom se stávají úpravou emisních povolenek a nepředpokládá žádné další politické zásahy, které by cenu uhlíku zvyšovaly. Studie ukazuje, že vývoj s nejnižšími celkovými náklady také současně výrazně snižuje emise skleníkových plynů."
data-our:    "https://docs.google.com/spreadsheets/d/14CB428mF-_iHTgrLb2Dd0zJZ4xHUMdGhbr_FZ2fZy6k/edit"
data-orig:   [ [ "Původní studie", "https://data.bloomberglp.com/professional/sites/24/BNEF-white-paper-EU-coal-transition-Final-6-July.pdf" ] ]
---

{% include includes-local/energeticke-scenare/jak-cist.md %}

## Metodické komentáře ke grafice

{% include includes-local/energeticke-scenare/rozdeleni-zdroju-2019.md %}

### Rozdělení zdrojů do kategorií: rok 2030

Oproti číslům udávaným v samotné studii jen upravujeme výrobu vodních elektráren: studie uvádí součet vodních i přečerpávacích. Protože studie nepočítá se stavbou nových přečerpávacích elektráren, tak od této jejich predikce odpočítáváme skutečnou výrobu v roce 2019.

{% include includes-local/energeticke-scenare/emise.md %}

## O studii BloombergNEF

Scénář od agentury [BloombergNEF](https://about.bnef.com/) vznikl v rámci studie [Investing in the Recovery and Transition of Europe’s Coal Regions](https://about.bnef.com/blog/new-report-reveals-economic-path-to-a-rapid-coal-phase-out-in-europe/) (Investice do obnovy a transformace evropských uhelných regionů), která byla zveřejněna v červenci roku 2020.
V listopadu 2020 pak byla zveřejněna navazující studie [Decarbonization of Eastern Europe’s Energy Mix Key to Higher EU Climate Goals](https://about.bnef.com/blog/decarbonization-of-eastern-europes-energy-mix-key-to-higher-eu-climate-goals/), která zkoumala stejný model za předpokladu výrazně vyšších cen uhlíkových povolenek, souvisejících s vyššími ambicemi Evropské unie. Tato infografika ovšem tuto navazující studii nepokrývá.

### Zaměření scénáře a použitá metodika

Zmíněná studie se zabývá možností přechodu k nízkouhlíkovému hospodářství ve vybraných státech EU, které mají vysoký podíl fosilních zdrojů na výrobě elektřiny, ale přitom stále nemají stanovený termín odstavení uhelných elektráren. Ve výsledku tak modeluje proces přechodu na čistou výrobu elektřiny pro Polsko, Česko, Rumunsko a Bulharsko v horizontu roku 2030.

Scénář vychází z vlastní metodiky, tzv. [New Energy Outlook](https://about.bnef.com/new-energy-outlook/). Ta je postavena na stávajících schématech (neuvažuje nové mechanismy podpory), přičemž určuje ekonomické faktory a body zvratu, které formují výsledný stav.

V daném případě se jedná o srovnání sdružených nákladů na výrobu elektřiny (včetně ceny uhlíku, respektive uhlíkových povolenek, obchodovaných v rámci systému ETS), dostupnost jednotlivých zdrojů elektřiny a provozní podmínky, které stanovují jejich využití v čase.

Výrobní mix je řešen pomocí vlastního modelu NEFM, jehož cílem je minimalizovat systémové náklady při splnění špičkové poptávky. Prognóza spotřeby elektřiny je poté založena na vlastních scénářích, které berou v úvahu zejména očekávaný vývoj HDP, mimo jiné i s ohledem na probíhající pandemii koronaviru.

Ve studii nejsou zmíněny žádné bližší detaily ohledně modelování elektrizační soustavy a to jak na úrovni ČR, tak na úrovni případných vyšších celků.

### Výsledky scénáře

Výsledný mix počítá s poklesem instalovaného výkonu v uhlí a výrazným zvýšením výkonu větrných elektráren (nejvíce z uvedených scénářů). Na rozdíl od ostatních scénářů nepočítá BloombergNEF se zvýšením instalovaného výkonu plynových elektráren.

Pro využití obnovitelných zdrojů jsou klíčové tzv. body zlomu, které určují okamžik, kdy se výroba z těchto zdrojů (včetně počáteční investice) stává levnější, než výroba ze stávajících fosilních elektráren. V případě větrných elektráren tak BloombergNEF počítá s jejich rozvojem především po roce 2025, zatímco u solárních elektráren předpokládá největší nárůst až v samém závěru dekády.

Předpokládané náklady na výstavbu nových obnovitelných zdrojů jsou dle scénáře 5,8 mld. eur. Investice do infrastruktury scénář nemodeluje.
