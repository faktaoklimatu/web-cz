---
layout:      infographic
title:       "BloombergNEF: Scénář transformace elektroenergetiky ČR"
slug:        "2020-scenar-bloombergnef"
redirect_from: "/2020-scenar-bloombergnef"
published:   2020-11-19
weight:      93
tags-scopes: [ cr ]
tags-topics: [ energetika, opatreni ]
caption:     "Studie BloombergNEF zkoumá možnou proměnu české elektroenergetiky do roku 2030. Tato studie modeluje nákladově nejvýhodnější vývoj. Počítá při tom se stávají úpravou emisních povolenek a nepředpokládá žádné další politické zásahy, které by cenu uhlíku zvyšovaly. Studie ukazuje, že vývoj s nejnižšími celkovými náklady také současně výrazně snižuje emise skleníkových plynů."
data-our:    "https://docs.google.com/spreadsheets/d/14CB428mF-_iHTgrLb2Dd0zJZ4xHUMdGhbr_FZ2fZy6k/edit"
data-orig:
  - [ "Původní studie", "https://data.bloomberglp.com/professional/sites/24/BNEF-white-paper-EU-coal-transition-Final-6-July.pdf" ]
  - [ "Navazující studie pro vyšší emisní cíle EU", "https://about.bnef.com/blog/decarbonization-of-eastern-europes-energy-mix-key-to-higher-eu-climate-goals/" ]
---

{% include includes-local/energeticke-scenare/jak-cist.md %}

## Metodické komentáře ke grafice

{% include includes-local/energeticke-scenare/rozdeleni-zdroju-2019.md %}

### Rozdělení zdrojů do kategorií: rok 2030

Oproti číslům udávaným v samotné studii jen upravujeme výrobu vodních elektráren: studie uvádí součet vodních i přečerpávacích zatímco my uvádíme jen vodní. Pro vodní elektrárny předpokládáme současný koeficient využití a výrobu v současnosti tak zvyšujeme úměrně podle nárůstu instalovaného výkonu.

{% include includes-local/energeticke-scenare/emise.md %}

## O studii BloombergNEF

Scénář od agentury [BloombergNEF](https://about.bnef.com/) vznikl v rámci studie [Decarbonization of Eastern Europe’s Energy Mix Key to Higher EU Climate Goals](https://about.bnef.com/blog/decarbonization-of-eastern-europes-energy-mix-key-to-higher-eu-climate-goals/) (Dekarbonizace energetických mixů východní Evropy klíčem k vyšším klimatickým cílům EU), která byla zveřejněna v listopadu roku 2020. Tato studie navazovala na předchozí obšírnější studii 
[Investing in the Recovery and Transition of Europe’s Coal Regions](https://about.bnef.com/blog/new-report-reveals-economic-path-to-a-rapid-coal-phase-out-in-europe/) (Investice do obnovy a transformace evropských uhelných regionů) z června roku 2020. Obě studie zkoumají stejný model, novější studie ale bere v potaz vyšší emisní cíle EU a tedy předpokládá v průběhu následující dekády výrazně vyšší ceny emisních povolenek. My z této studie vybíráme scénář pro cíl 55% snížení emisí oproti roku 1990, který je odsouhlasený v rámci EU.

### Zaměření scénáře a použitá metodika

Zmíněná studie se zabývá možností přechodu k nízkouhlíkovému hospodářství ve vybraných státech EU, které mají vysoký podíl fosilních zdrojů na výrobě elektřiny, ale přitom stále nemají stanovený termín odstavení uhelných elektráren. Ve výsledku tak modeluje proces přechodu na čistou výrobu elektřiny pro Polsko, Česko, Rumunsko a Bulharsko v horizontu roku 2030.

Scénář vychází z vlastní metodiky, tzv. [New Energy Outlook](https://about.bnef.com/new-energy-outlook/). Ta je postavena na stávajících schématech (neuvažuje nové mechanismy podpory), přičemž určuje ekonomické faktory a body zvratu, které formují výsledný stav.

V daném případě se jedná o srovnání sdružených nákladů na výrobu elektřiny (včetně ceny uhlíku, respektive uhlíkových povolenek, obchodovaných v rámci systému ETS), dostupnost jednotlivých zdrojů elektřiny a provozní podmínky, které stanovují jejich využití v čase.

Výrobní mix je řešen pomocí vlastního modelu NEFM, jehož cílem je minimalizovat systémové náklady při splnění špičkové poptávky. Prognóza spotřeby elektřiny je poté založena na vlastních scénářích, které berou v úvahu zejména očekávaný vývoj HDP, mimo jiné i s ohledem na probíhající pandemii koronaviru.

Ve studii nejsou zmíněny žádné bližší detaily ohledně modelování elektrizační soustavy a to jak na úrovni ČR, tak na úrovni případných vyšších celků.

### Výsledky scénáře

Výsledný mix počítá s úplným odklonem od uhlí už od roku 2027, založený čistě na ekonomických vlivech. Dále počítá s výrazným zvýšením výkonu větrných elektráren (nejvíce z uvedených scénářů).

Pro využití obnovitelných zdrojů jsou klíčové tzv. body zlomu, které určují okamžik, kdy se výroba z těchto zdrojů (včetně počáteční investice) stává levnější, než výroba ze stávajících fosilních elektráren. V případě větrných elektráren tak BloombergNEF počítá s jejich rozvojem hned od začátku dekády, zatímco u solárních elektráren předpokládá největší nárůst až po roce 2025.

Předpokládané náklady na výstavbu nových zdrojů jsou dle scénáře 16,9 mld €. Investice do infrastruktury a investice do střešní fotovoltaiky scénář nemodeluje.

Je třeba poznamenat, že tento scénář transformace stojí na několika předpokladech, které se vymykají z rámce ostatních srovnávaných scénářů. Jednak předpokládá výrazně nejvyšší cenu emisních povolenek. Pro srovnání, v roce 2030 jde o téměř 80 € za tunu, zatímco scénář Ember uvažuje jen 32 € za tunu a scénář McKinsey jen 27 € za tunu (tyto konzervativní odhady ovšem skutečná cena výrazně překročila už v první polovině roku 2021). Stejně tak tento scénář umožňuje velmi rychlý rozvoj obnovitelných zdrojů. Například už v roce 2030 instalovaný výkon větrných elektráren mírně překračuje celkový _optimistický_ potenciál větrné energetiky ČR podle [studie](https://csve.cz/img/wysiwyg/file/Potencial-vetrne-energie-2020.pdf) Ústavu fyziky atmosféry. Tento scénář lze tedy brát jako exploraci ekonomických tlaků při vysokých cenách emisních povolenek a jejich důsledky za předpokladu společenské vůle pro rychlý rozvoj obnovitelných zdrojů.
