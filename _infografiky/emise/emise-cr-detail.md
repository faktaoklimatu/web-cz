---
layout:     infographic
title:      "Emise skleníkových plynů ČR (detailní)"
slug:       emise-cr-detail
weight:     2
tags:       [ emise ]
caption:    "Zdrojová data: Eurostat a data z  <a href=https://ec.europa.eu/clima/sites/clima/files/ets/registry/docs/verified_emissions_2016_en.xlsx > emisních povolenek</a>. Rozložení celkových emisí skleníkových plynů (v tunách CO<sub>2</sub> ekvivalentu) v ČR za jeden rok v jednotlivých sektorech lidské činnosti. Roční objem emisí České republiky je 130,35 mil. tun (údaj z roku 2016). V přepočtu na obyvatele to je 12,3 tCO<sub>2</sub>eq/obyvatele."
src:	    "Zdrojová data EEA"
srclink:    "http://appsso.eurostat.ec.europa.eu/nui/show.do?query=BOOKMARK_DS-089165_QID_20FB36E9_UID_-3F171EB0&layout=GEO,L,X,0;AIREMSECT,B,Y,0;UNIT,L,Z,0;AIRPOL,L,Z,1;TIME,C,Z,2;INDICATORS,C,Z,3;&zSelection=DS-089165INDICATORS,OBS_FLAG;DS-089165TIME,2016;DS-089165UNIT,MIO_T;DS-089165AIRPOL,GHG;&rankName1=UNIT_1_2_-1_2&rankName2=AIRPOL_1_2_-1_2&rankName3=INDICATORS_1_2_-1_2&rankName4=TIME_1_0_0_0&rankName5=GEO_1_2_0_0&rankName6=AIREMSECT_1_2_0_1&rStp=&cStp=&rDCh=&cDCh=&rDM=true&cDM=true&footnes=false&empty=false&wai=false&time_mode=NONE&time_most_recent=false&lang=EN&cfo=%23%23%23.%23%23%23%2C%23%23%23"
---

## Klíčové souvislosti 

- [Méně podrobné zobrazení emisí ČR](https://faktaoklimatu.cz/infographics/emise-1/)
<!-- Srovnání emisí států EU viz graf FIXME -->
<!-- Srovnání emisí na obyvatele pro státy EU FIXME-->
- [Srovnání emisí jednotlivých sektorů ČR na obyvatele s dalšími státy EU](https://faktaoklimatu.cz/infographics/emise-3/)  

## Jak číst tento graf a co znamenají jednotlivé sektory?

- Roční objem emisí České republiky je 130,35 mil. tun (údaj z roku 2016). __V přepočtu na obyvatele to je 12,3 tCO<sub>2</sub>eq/obyvatele.__ 
- __Energetika:__ Největší podíl CO<sub>2</sub> ze všech sektorů má energetika, 54,45 milionů tun (41,8 % celkových emisí). Emise v energetice pochází především ze spalování hnědého uhlí v elektrárnách (33,6 milionů tun, resp. 25,8 % celkových emisí) a dále z teplárenství a výroby paliv (20,85 mil. tun, či 16 % celkových emisí). Největším jednotlivým emitentem CO<sub>2</sub> je hnědouhelná elektrárna Počerady, která ročně vyprodukuje 5,84 mil. tun CO<sub>2</sub>, což je 4,48 % celkových emisí České republiky. Dvě největší české hnědouhelné elektrárny Počerady a Tušimice vyprodukují ročně téměř tolik emisí CO<sub>2</sub>, jak veškerá osobní automobilová doprava. Emise skleníkových plynů původem z energetiky je možné snížit energetickými úsporami a rozvojem obnovitelných a nízkouhlíkových zdrojů energie.
- __Doprava:__ Emise z dopravy činí v České republice 18,45 mil. tun CO<sub>2</sub>, (14,15 % celkových emisí). Osobní automobilová doprava vyprodukuje 10,86 mil. tun, (8,33 % ) <!--(FIXME kolik je to km na osobu ročně?)-->. Nákladní a autobusová doprava vyprodukuje 7,16 mil. tun CO<sub>2</sub> (5,49%]. Vlaková doprava je v grafu započtena, ale je příliš malá na to, aby se zobrazila (305 tisíc tun CO<sub>2</sub>eq, což je 0.23% celkových emisí). Ačkoliv je letecká doprava celosvětově významným zdrojem emisí, je komlikované posoudit, kterým zemím by se měla započítat, proto v mnoha údaj9ch, které na internetu najdete, není letecká doprava do emisí jednotivých zemí započítaná. Snížit emise z dopravy je možné přechodem na nízkouhlíková paliva (elektrickou energii, biometan, vodík...), zvýšením podílu vlakové a autobusové dopravy a snížením nutnosti přepravy (což může znamenat třeba bydlet blíže práci). 
- __Průmyslové procesy:__ Emise z průmyslových procesů, při kterých dochází k uvolňování skleníkových plynů do atmosféry jinak než spalováním fozilních paliv &ndash; výroba cementu, výroba železa a oceli apod. &ndash; činí ročně 15,22 mil. tun (11,68 %) celkových emisí České republiky. Konkrétní údaje jednotlivých položek: Výroba cementu a jiných minerálů 2,81 Mt (2,16 %); Chemický průmysl 1,52 Mt (1,17 %); Výroba oceli a jiných kovů 7,31 Mt (5,61 %); plyny pro chlazení a klimatizaci 3,09 Mt (2,37 %). 
- __Spalování v průmyslu:__ Emise, které pochází ze spalování fosilních paliv pro potřeby průmyslu, typicky když je při výrobě potřeba něco zahřívat (destilace, sušení, tavení apod.), ročně činí 9,4 mil. tun CO<sub>2</sub> (7,21 % celkových emisí).
- __Domácnosti a instituce__ jsou zodpovědné za 13,55 mil. tun emisí CO<sub>2</sub> ročně, což reprezentuje 10,4 % celkových ročních emisí. Jde o topení a ohřev vody (pokud energie není dodávána z teplárny), vaření apod.
- __Odpadové hospodářství:__ Emise z odpadového hospodářství produkují především skládky odpadu, ze kterých do atmosféry uniká metan. Jedná se ročně o 3,67 mil. tun CO<sub>2</sub>eq ročně, což je 2,82 % celkových ročních emisí. Metan je na skládkách emitován rozkladem biologicky rozložitelného materiálu v tělese skládky. Řešením je zákaz skládkování využitelných odpadů po vzoru většiny zemí EU a využití biologicky rozložitelných odpadů k produkci biometanu pro užití namísto zemního plynu například v dopravě.
- __Zemědělství:__ Emise ze zemědělství v objemu 8,52 mil. tun CO<sub>2</sub>eq (6,53 % celkových emisí) pochází především z chovu hospodářských zvířat (4,5 mil. tun) v podobě emisí metanu a také z obdělávání půdy a s tím spojenými emisemi N2O (3,6 mil. tun CO<sub>2</sub>eq). Omezení emisí metanu ze zemědělství by pomohlo správné nakládání se statkovými hnojivy – například jejich stabilizací v bioplynových stanicích.



