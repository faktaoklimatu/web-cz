---
layout:     infographic
title:      "Srovnání emisí skleníkových plynů"
slug:       emise-vybrane-staty
weight:     3
tags:       [ emise ]
data:       "https://docs.google.com/spreadsheets/d/1ldy3l-W0HDG1cHK393_rQC5pGXIWbVw94Dh3ie4aEI8/edit?usp=sharing"
caption:    "Srovnání emisí některých zemí EU přepočtených na obyvatele (jednotka jsou tuny CO<sub>2</sub>eq na obyvatele), zobrazeny podle sektorů."
src:	    "Zdrojová data Eurostat"
srclink:    "http://appsso.eurostat.ec.europa.eu/nui/show.do?query=BOOKMARK_DS-089165_QID_20FB36E9_UID_-3F171EB0&layout=GEO,L,X,0;AIREMSECT,B,Y,0;UNIT,L,Z,0;AIRPOL,L,Z,1;TIME,C,Z,2;INDICATORS,C,Z,3;&zSelection=DS-089165INDICATORS,OBS_FLAG;DS-089165TIME,2016;DS-089165UNIT,MIO_T;DS-089165AIRPOL,GHG;&rankName1=UNIT_1_2_-1_2&rankName2=AIRPOL_1_2_-1_2&rankName3=INDICATORS_1_2_-1_2&rankName4=TIME_1_0_0_0&rankName5=GEO_1_2_0_0&rankName6=AIREMSECT_1_2_0_1&rStp=&cStp=&rDCh=&cDCh=&rDM=true&cDM=true&footnes=false&empty=false&wai=false&time_mode=NONE&time_most_recent=false&lang=EN&cfo=%23%23%23.%23%23%23%2C%23%23%23"
---

## Klíčové souvislosti 

- [Podrobné zobrazení emisí ČR podle sektorů](/infografiky/emise-cr-detail)
<!-- Srovnání emisí států EU viz graf FIXME -->
<!-- Srovnání emisí na obyvatele pro státy EU FIXME--> 

## Co je v grafice zobrazeno? 

- Roční objemy emisí skleníkových plynů jsou v různých státech EU různé - nejvíce emisí produkují Německo, Velká Británie a Francie &ndash; ale tyto země mají také nejvíce obyvatel. Aby bylo možné čísla srovnávat, uvádíme přepočet v tunách CO<sub>2</sub>eq na obyvatele na rok. 
- Výběr států pro graf: zobrazení všech států EU by bylo nepřehledné a zásadní rozdíly by nebyly dobře vidět. Vybrali jsme tedy vedle ČR šest dalších států tak, aby byly zastoupeny sousední země i určité extrémy v Evropě, acelý vzorek tak byl co nejvíce reprezentativní. Z vybraných zemí má ČR nejvyšší emise, což ale odráží i pozici ČR v EU. (Vyšší emise na obyvatele než ČR má jen Estonsko, Irsko a Lucembursko)
- V grafu jsou zobrazeny antropogenní emise CO<sub>2</sub> a N<sub>2</sub>O, CH<sub>4</sub>, HFC, PFC, SF<sub>6</sub>, NF<sub>3</sub> vyjádřené jako CO<sub>2</sub> ekvivalent. Jednotka CO<sub>2</sub> ekvivalent zohledňuje dlouhodobý efekt skleníkových plynů v atmosféře a převádí je na množství CO<sub>2</sub>, které by mělo stejný efekt. Více viz [Global warming potential](https://en.wikipedia.org/wiki/Global_warming_potential) 

## Co znamenají jednotlivé sektory a jaké jsou v nich rozdíly v rámci EU?

- __Rozdíly v energetice:__ Státy, které k výrobě elektřiny a tepla využívají z velké části hnědé uhlí mají emise z energetiky okolo 4&ndash;5 tun CO<sub>2</sub>eq na osobu a rok. Většina státu EU má však jiný energetický mix a průměrné emise z energetiky v celé EU jsou 2,34 tun CO<sub>2</sub>eq na osobu na rok, 16 států má emise z energetiky ještě nižší.  
- __Rozdíly v dopravě:__ V emisích z dopravy se státy liší výrazně méně, než v energetice. Většina států EU má emise mezi 1,3&ndash;2,3 tun CO<sub>2</sub> na osobu na rok, Průměrná hodnota v EU je 1,83 tCO<sub>2</sub> na osobu na rok. Typicky zhruba dvě třetiny z emisí dopravy pocházejí z osobních aut, zbylá třetina z nákladní dopravy a autobusů.  
- __Rozdíly v emisích z průmyslových procesů__ souvisí s typem průmyslu dané země. (Emise z průmyslových procesů souvisí s uvolňováním skleníkových plynů jinak než spalováním fosilních paliv, např při výrobě cementu, zpracování železné rudy nebo výrobě chladicích plynů). Průměrná hodnota emisí tohoto sektoru v EU je 0,73 tCO<sub>2</sub> na osobu na rok.
- __Rozdíly v emisích ze spalování fosilních paliv v průmyslu__  (typicky když je při výrobě potřeba něco zahřívat - destilace, sušení, tavení apod.) také souvisí s typem průmyslu dané země.
- __Rozdíly v emisích ze spalování v domácnostech a institucích__ (vaření, ohřev vody, topení): Průměrná hodnota emisí z tohoto sektoru je v EU 1,28 tCO<sub>2</sub> na obyvatele na rok, přičemž většina zemí je v rozmezí 0,5&ndash;1,5 tun CO<sub>2</sub> na osobu na rok. Typicky zhruba dvě třetiny z těchto emisí pocházejí ze spalování v domácnostech. 
- __Rozdíly v Odpadovém hospodářství:__ Emise z odpadového hospodářství produkují především skládky odpadu, ze kterých do atmosféry uniká metan. V zemích EU mají všechny státy emise z odpadového hospodářství mezi 0,1-0,65 tun CO<sub>2</sub>eq na obyvatele na rok.  
- __Rozdíly v Zemědělství:__ pochází především z chovu hospodářských zvířat (metan) a z obdělávání půdy (průmyslová hnojiva produkují N2O). Téměř všechny státy v EU mají emise ze zemědělství mezi 0,4&ndash;1,2 tCO<sub>2</sub>eq/osobu na rok. Vyjímky jsou Irsko (4,07 tCO<sub>2</sub>eq), Dánsko (1.85 tCO<sub>2</sub>eq), Lotyšsko (1,54 tCO<sub>2</sub>eq) a Litva (1,35 tCO<sub>2</sub>eq). V případě Irska a Dánska připadají tři čtvrtiny na chov dobytka, naopak v případě Lotyška a Litvy je více než polovina emisí ze zemědělství způsobena průmyslovými hnojivy. 

## Poznámky k datům o emisích
* Data o emisích poskytují Eurostatu jednotlivé země EU - tedy data za Českou republiku reportovala přímo Česká republika. 
* Data za rok 2016 jsme vybrali proto, že pro daný rok máme i data ze systému emisních povolenek a můžeme tedy kombinovat data za stejný rok. 
* Údaje odpovídají emisím vyprodukovaným v dané zemi - ovšem vzhledem k vývozu a dovozu zboží nemusejí odpovídat emisím vzniklých ze spotřeby v dané zemi. ČR například do dalších zemí EU vyváží elektřinu, ocel, automobily apod a dováží zboží z jiných zemí EU nebo z Číny. V údajích o emisích nejsou zahrnuty emise z mezinárodní letecké dopravy, protože je komplikované přisoudit, které zemi by emise daného letu měly "patřit". (místo vzletu?, místo přistání?, země která vyprodukovala letecké palivo?)  

