---
layout:     infographic
title:      "Průměrná roční teplota v ČR"
slug:       teplota-cr
weight:     1
tags:       [ teploty ]
caption:    "<a href=http://portal.chmi.cz/historicka-data/pocasi/uzemni-teploty>Zdroj dat: ČHMÚ</a>. Průměrná roční teplota v České republice narostla za posledních 60 let o 2°C."
src:	    "Zdrojová data ČHMÚ"
srclink:    "http://portal.chmi.cz/historicka-data/pocasi/uzemni-teploty"
---

* Průměrná teplota jednotlivých měsíců roste různě rychle. Nejvíce se oteplují leden, červenec a srpen (o více než 2,5°C od roku 1961) nejméně září a říjen. Podrobněji viz [trendy teplot pro jednotlivé měsíce](https://faktaoklimatu.cz/infographics/teploty-3).
* S oteplením souvisí vyšší teploty v zimních měsících (a tedy méně sněhu), vlny veder a vyšší teploty v letních měsících (a tedy zvýšený odpar zesilující sucho) nebo třeba dřívější kvetení stromů a rostlin (důsledky pro alergiky).
* Nárůst teploty v ČR je přibližně dvojnásobný než nárůst světové průměrné teplotní anomálie. Obecně platí, že pevnina se otepluje rychleji než oceán a severní polokoule se otepluje rychleji než jižní - světová průměrná teplotní anomálie však průměruje pevninu, oceán severní i jižní polokouli a tedy světový trend oteplování je přibližně poloviční než oteplení v pevninských částech severní polokoule.  
* Růst teploty je způsoben především činností člověka - emisemi skleníkových plynů, odlesňováním apod. O dynamice klimatického systému bylo napsáno mnoho knih a studií, proto uvádíme odkaz na český překlad webu s dalšími informacemi: [Sceptical science v češtině](https://skepticalscience.com/translation.php?lang=1)
