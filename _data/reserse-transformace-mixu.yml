items:
- code: AUS
  name: Austrálie
  flag-url: https://upload.wikimedia.org/wikipedia/commons/b/b9/Flag_of_Australia.svg
  fossil: 70.9
  nuclear: 0.0
  renewables: 29.1
  production: 247.1
  intensity: 531.0
  text: Nejdůležitějším zdrojem elektřiny je uhlí, které dodává více než polovinu
    potřebné elektřiny. Podíl uhlí v mixu elektřiny postupně klesá, ovšem stále tvoří
    klíčový zdroj. Austrálie je zároveň [druhým největším exportérem uhlí na světě](https://www.statista.com/statistics/270952/global-hard-coal-exports-2009/).
    Dalším klíčovým zdrojem je zemní plyn, jehož je Austrálie [výrazným exportérem](https://www.ga.gov.au/digital-publication/aecr2021/gas).
    V posledních letech dochází k výraznému růstu produkce solární a větrné elektřiny,
    kdy Austrálie může využít své velmi vhodné přírodní podmínky. Vzhledem k těmto
    přírodním podmínkám se ovšem dá říct i to, že dosavadní rozvoj solární a větrné
    elektřiny nebyl dostatečný a nenaplňuje potenciál země. V současné době se plánuje
    propojení se Singapurem, kam by Austrálie do budoucna vyvážela elektřinu, ovšem
    [projekt se potýká s problémy](https://www.channelnewsasia.com/singapore/sun-cable-collapse-solar-energy-project-3200906).
- code: BEL
  name: Belgie
  flag-url: https://upload.wikimedia.org/wikipedia/commons/6/65/Flag_of_Belgium.svg
  fossil: 26.2
  nuclear: 50.8
  renewables: 23.0
  production: 99.0
  intensity: 157.0
  text: Belgie dodnes vyrábí zhruba polovinu své elektřiny v jaderných elektrárnách
    – v současnosti má [6 aktivních reaktorů](https://world-nuclear.org/information-library/country-profiles/countries-a-f/belgium.aspx).
    Plánovaný celkový phase-out do roku 2025 byl o 10 let odložen v důsledku současné
    energetické krize, přesto byl v září 2022 [uzavřen první reaktor od 80. let](https://www.world-nuclear-news.org/Articles/First-Belgian-power-reactor-shut-down).
    Belgie je zároveň prvním státem EU, který provedl roku 2016 celkový [uhelný phase-out](/infografiky/uhelny-phaseout-eu),
    ovšem nešlo vyloženě o klimaticky motivované rozhodnutí, důvodem bylo spíše stáří
    elektráren a evropské regulace týkající se znečištění ovzduší.
- code: BRA
  name: Brazílie
  flag-url: https://upload.wikimedia.org/wikipedia/commons/0/05/Flag_of_Brazil.svg
  fossil: 21.0
  nuclear: 2.2
  renewables: 76.8
  production: 662.6
  intensity: 159.0
  text: Nejdůležitějším zdrojem elektřiny pro Brazíli jsou vodní elektrárny. V zemi
    funguje [druhá největší přehrada](https://www.weforum.org/agenda/2022/12/worlds-largest-hydroelectric-dams-renewable-energy/)
    na světě Itaipu, která se nachází na hranicích Brazílie a Paraguaye na řece Paraná.
    V brazilském mixu výroby elektřiny figuruje i [zemní plyn](https://fsr.eui.eu/natural-gas-in-brazils-energy-mix/),
    který z větší části pochází z domácí produkce. Důležitým zdrojem je též biomasa
    [pocházející převážně z vedlejších produktů](https://www.sciencedirect.com/science/article/abs/pii/S0959652622010873)
    ze zpracování cukrové třtiny. Brazílie momentálně staví svůj třetí [jaderný reaktor](https://www.world-nuclear.org/information-library/country-profiles/countries-a-f/brazil.aspx).
    V posledních letech dochází k výraznému nárůstu obnovitelných zdrojů pocházejících
    převážně z větrných elektráren. Vzhledem k přírodním podmínkám a emisně relativně
    nenáročnému mixu může být Brazílie do budoucna jedno z nejlepších míst na výrobu
    [zeleného vodíku](https://www.mckinsey.com/br/en/our-insights/all-insights/the-green-hidden-gem-brazils-opportunity-to-become-a-sustainability-powerhouse).
- code: BGR
  name: Bulharsko
  flag-url: https://upload.wikimedia.org/wikipedia/commons/9/9a/Flag_of_Bulgaria.svg
  fossil: 43.3
  nuclear: 34.9
  renewables: 21.8
  production: 47.3
  intensity: 354.0
  text: Bulharsko je stále do velké míry závislé na elektřině z uhlí (phase-out je
    plánován na rok [2038](https://www.euronews.com/green/2023/01/13/bulgaria-rolls-back-plans-to-phase-out-coal-amid-fears-over-energy-and-job-security)).
    Dalším významným zdrojem je [jádro](https://world-nuclear.org/information-library/country-profiles/countries-a-f/bulgaria.aspx)
    – země má dva reaktory a má plány postavit další čtyři. Výroba elektřiny ze solárních
    a větrných elektráren v poslední dekádě spíše stagnuje a k větší transformaci
    bulharské energetiky zatím nedochází.
- code: CZE
  name: Česko
  flag-url: https://upload.wikimedia.org/wikipedia/commons/c/cb/Flag_of_the_Czech_Republic.svg
  fossil: 50.5
  nuclear: 36.7
  renewables: 12.8
  production: 83.7
  intensity: 406.0
  text: Hlavním zdrojem elektřiny pro Česko je stále uhlí, které se má přestat používat
    v roce [2033](https://ct24.ceskatelevize.cz/ekonomika/3478815-vlada-stale-pocita-s-koncem-uhli-do-roku-2033-plan-ale-ohrozuje-valka-na-ukrajine).
    Jeho podíl v mixu elektřiny také pomalu klesá. Dalším významným zdrojem elektřiny
    jsou čtyři bloky v jaderné elektráně Dukovany a dva bloky v Temelíně. V současnosti
    [probíhá tendr](https://oenergetice.cz/jaderne-elektrarny/tendr-na-dukovansky-blok-postoupi-do-dalsi-faze-vyprsi-termin-pro-prvni-nabidky)
    na přístavbu dalšího bloku v Dukovanech. V posledních letech byl vidět nárůst
    produkce elektřiny ze zemního plynu, který tvoří třetí největší zdroj. Solární
    energie se rychle rozvíjela na konci předminulé dekády [kvůli stanovení velmi
    vysokých výkupních cen](https://www.irozhlas.cz/zpravy-domov/fotovoltaika-energetika-obnovitelne-zdroje_1912040600_jab)
    v porovnání s náklady na produkci, po úpravě těchto finančních podmínek vidíme
    spíše stagnaci. U větrné energie také probíhá spíše stagnace. Česko je zároveň
    významným exportérem elektřiny.
- code: CHN
  name: Čína
  flag-url: https://upload.wikimedia.org/wikipedia/commons/f/fa/Flag_of_the_People's_Republic_of_China.svg
  fossil: 66.3
  nuclear: 4.8
  renewables: 28.9
  production: 8484.0
  intensity: 544.0
  text: Čína se v rámci svého ekonomického vzestupu stala výrazným průmyslovým výrobcem
    a [plná elektrifikace země](https://chinadialogue.net/en/energy/9934-three-lessons-from-china-s-effort-to-bring-electricity-to-1-4-billion-people/)
    proběhla v roce 2015. Hlavním zdrojem, na který se Čína spolehá, je jednoznačně
    uhlí, jehož podíl sice postupně mírně klesá, ale stále dodává přes 60 % elektřiny.
    Produkce elektřiny z uhlí by měla podle plánů začít klesat v roce [2026](https://www.reuters.com/world/china/china-no-closer-peak-coal-despite-record-renewable-capacity-additions-2022-08-22/).
    Zároveň stále dochází k intenzivní výstavbě [nových uhelných elektráren](https://www.bloomberg.com/news/articles/2023-01-20/china-to-speed-up-construction-of-coal-power-plants-this-year),
    přestože více nové kapacity přidávají nové solární elektrárny. Významným zdrojem
    elektřiny jsou vodní elektrárny a v Číně se nachází Tři soutěsky, které jsou největší
    vodní elektrárnou na světě. Čína zároveň disponuje [84 % výrobních kapacit](https://www.visualcapitalist.com/visualizing-chinas-dominance-in-the-solar-panel-supply-chain/)
    pro produkci solárních panelů a je světovým lídrem v této oblasti.  Podobnou dynamika
    lze vidět i u [jaderných elektráren,](https://www.world-nuclear.org/information-library/country-profiles/countries-a-f/china-nuclear-power.aspx)
    k jejichž rozvoji v Číně dochází a o jaderných technologiích se zároveň přemýšlí
    jako o produktu pro export. Přechod na obnovitelné zdroje v Číně [vyžaduje výrazné
    investice do přenosové sítě](https://e360.yale.edu/features/why-chinas-renewable-energy-transition-is-losing-momentum),
    jelikož nejvhodnější lokality pro solární i větrné elektrárny jsou často tisíce
    kilometrů od populačních center. V Číně se také nachází [největší větrná farma](https://discovercleantech.com/ten-gigantic-wind-farms/)
    na světě s aktuální kapacitou 10 GW.
- code: DNK
  name: Dánsko
  flag-url: https://upload.wikimedia.org/wikipedia/commons/9/9c/Flag_of_Denmark.svg
  fossil: 21.1
  nuclear: 0.0
  renewables: 78.9
  production: 33.1
  intensity: 221.0
  text: Dánsko má nejvyšší podíl větrné energie ze všech zemí na světě – [větrné elektrárny](https://stateofgreen.com/en/news/denmark-the-most-wind-energy-producing-country-per-capita/)
    dodávají téměř polovinu elektřiny. Dánsko je zároveň dobře [propojeno se Švédskem
    a Norskem](https://stateofgreen.com/en/news/royal-inauguration-of-new-danish-norwegian-power-connection/),
    jejichž vodní elektrárny umí vyvažovat výkyvy v dánské produkci z větru. V současné
    době země [odstupuje od uhlí](https://poweringpastcoal.org/members/denmark/),
    přičemž část uhelných elektráren zavírá a část přeměňuje na využívání biomasy.
- code: EST
  name: Estonsko
  flag-url: https://upload.wikimedia.org/wikipedia/commons/8/8f/Flag_of_Estonia.svg
  fossil: 60.1
  nuclear: 0.0
  renewables: 39.9
  production: 7.2
  intensity: 481.0
  text: Estonsko má jednu z největších uhlíkových intenzit výroby elektřiny ze zemí
    EU. Většina elektřiny totiž pochází z [ropných břidlic](https://bankwatch.org/blog/estonia-s-dirty-secret-oil-shale),
    které se zde těží. Estonsko má vysoký poměr využití biomasy ze dřeva. Z obnovitelných
    zdrojů dále výrazně roste využití větrné energie.
- code: EU27
  name: Evropská unie
  flag-url: https://upload.wikimedia.org/wikipedia/commons/b/b7/Flag_of_Europe.svg
  fossil: 37.3
  nuclear: 25.4
  renewables: 37.3
  production: 2880.8
  intensity: 262.0
  text: Nejvýznamnějším zdrojem elektřiny v EU je dosud jaderná energie s téměř čtvrtinovým
    podílem, tento zdroj je nicméně dlouhodobě na mírném ústupu – ještě v roce 2000
    pocházela z jádra třetina elektřiny Unie. V posledních dvou dekádách také EU snížila
    na polovinu svou spotřebu uhlí. Tyto zdroje jsou postupně nahrazovány zdroji obnovitelnými,
    jež dnes dodávají o něco více než třetinu elektřiny v EU (nejrychleji roste produkce
    z větrných elektráren). Zároveň se však dlouhodobě zvyšuje i závislost na zemním
    plynu, který nyní pokrývá přibližně pětinu spotřeby elektřiny Unie.
- code: FIN
  name: Finsko
  flag-url: https://upload.wikimedia.org/wikipedia/commons/b/bc/Flag_of_Finland.svg
  fossil: 14.1
  nuclear: 33.0
  renewables: 52.9
  production: 71.5
  intensity: 146.0
  text: Největší část finské elektřiny produkuje pět [jaderných reaktorů](https://world-nuclear.org/information-library/country-profiles/countries-a-f/finland.aspx)
    a poslední reaktor v elektrárně Olkiluoto byl spuštěn teprve v roce 2022 (s téměř
    třináctiletým zpožděním oproti plánu). Díky rozsáhlým lesům je ve Finsku dalším
    významným zdrojem energie biomasa. Finsko je také jednou z mála zemí, která vyrábí
    elektřinu i z [rašeliny](https://phys.org/news/2020-12-finland-muddy-super-polluting-peat-energy.html),
    což je ale silně emisně náročný zdroj energie.
- code: FRA
  name: Francie
  flag-url: https://upload.wikimedia.org/wikipedia/commons/c/c3/Flag_of_France.svg
  fossil: 8.8
  nuclear: 68.9
  renewables: 22.2
  production: 550.4
  intensity: 67.4
  text: Francie má ze všech zemí největší podíl [jaderné energie](https://www.statista.com/statistics/270367/share-of-nuclear-power-in-the-power-supply-of-selected-countries/)
    – téměř 70 % elektřiny pochází z tohoto zdroje. Země začala budovat reaktory ve
    velkém po ropných krizích v 70. letech prostřednictvím energetického gigantu EDF,
    v němž má dodnes většinový podíl stát. Země spoléhá na 56 funkčních jaderných
    reaktorů, začíná však mít problémy spojené se stářím těchto zařízení a nedostatkem
    vody na chlazení v důsledku rekordních such v posledních letech, což se projevilo
    odstavením velkého počtu francouzských reaktorů v roce 2022 a dočasné ztráty tradiční
    pozice největšího evropského vývozce elektřiny.
- code: HRV
  name: Chorvatsko
  flag-url: https://upload.wikimedia.org/wikipedia/commons/1/1b/Flag_of_Croatia.svg
  fossil: 30.4
  nuclear: 0.0
  renewables: 69.6
  production: 15.1
  intensity: 211.0
  text: Nejdůležitějším zdrojem elektřiny jsou pro Chorvatsko vodní elektrárny, které
    tvoří téměř polovinu produkce. Země dále spoluvlastní jadernou elektrárnu [Krško](https://bankwatch.org/beyond-fossil-fuels/the-energy-sector-in-croatia)
    ve Slovinsku, z níž odebírá elektřinu. Kvůli nedostatku podpůrné legislativy pro
    výrobu elektřiny ze solárních panelů využívalo Chorvatsko navzdory své geografické
    poloze sluneční energii poměrně málo a situace se [zlepšuje](https://mio-ecsde.org/croatia-takes-major-step-towards-solar-energy/)
    teprve v posledních několika letech. Doposud se rychleji rozvíjela větrná energie.
- code: IND
  name: Indie
  flag-url: https://upload.wikimedia.org/wikipedia/commons/4/41/Flag_of_India.svg
  fossil: 78.1
  nuclear: 2.6
  renewables: 19.4
  production: 1713.8
  intensity: 637.0
  text: Indie prochází v posledních desetiletích značným ekonomickým vývojem, který
    sebou nese výrazný růst poptávky po elektřině. Vzhledem ke stavu rozvoji Indie
    je tento proces v mnohém komplikovaný a existují [problémy se stabilitou dodávek](https://time.com/6173769/india-heatwave-climate-change-coal/)
    například v důsledku vln veder. Dochází ovšem i k úspěchům v [rozšiřování dostupnosti
    elektřiny](https://www.iea.org/reports/india-energy-outlook-2021/energy-in-india-today)
    – za posledních dvacet let bylo k síti připojeno 900 milionů lidí. Téměř tři čtvrtiny
    produkce elektřiny pochází z uhlí a očekává se, že závislost na uhlí bude trvat
    i do budoucna. [Uhlí](https://www.brookings.edu/blog/planetpolicy/2019/03/08/coal-is-king-in-india-and-will-likely-remain-so/)
    má v indické společnosti významnou roli a indická státní firma Coal India Limited
    je klíčovým zdrojem příjmů a zaměstnanosti pro mnoho chudších indických států.
    Poplatky za převoz uhlí po železnici zároveň slouží jako křížová dotace pro snižování
    cen běžným cestujícím. Indie má ambiciozní plány pro instalaci obnovitelných zdrojů
    a plánuje ztrojnásobit kapacitu [jaderných elektráren](https://world-nuclear.org/information-library/country-profiles/countries-g-n/india.aspx).
    V Indii se nachází [největší solární park](https://ornatesolar.com/blog/the-5-largest-solar-power-plants-in-the-world)
    na světě s instalovanou kapacitou 2245 MW a deseti miliony solárních panelů. Prioritou
    je ovšem stále ekonomický rozvoj a potlačování chudoby, omezování uhelných elektráren
    může do budoucna být spojeno spíše s bojem proti znečištění ovzduší [(74)](https://www.brookings.edu/blog/planetpolicy/2019/03/08/coal-is-king-in-india-and-will-likely-remain-so/).
    Produkce elektřiny v Indii roku 2050 může podle některých scénářů být čtyř až
    pětinásobná oproti současnému stavu [(75)](https://www.bp.com/en/global/corporate/energy-economics/energy-outlook/country-and-regional-insights/india-insights.html).
- code: IRL
  name: Irsko
  flag-url: https://upload.wikimedia.org/wikipedia/commons/4/45/Flag_of_Ireland.svg
  fossil: 63.2
  nuclear: 0.0
  renewables: 36.8
  production: 31.6
  intensity: 364.0
  text: 'Irsko vyvíjelo v minulosti značnou aktivitu v oblasti větrné energie, proto
    je dnes téměř třetina spotřeby země pokryta tímto zdrojem. Pro energetické účely
    se tradičně využívala i rašelina, nyní se však od ní ve velkém [ustupuje](https://www.science.org/content/article/power-peat-more-polluting-coal-its-way-out-ireland).
    Nejvýznamnějším zdrojem zůstává [zemní plyn](https://www.privacyshield.gov/article?id=Ireland-Energy-Oil-Gas):
    část se v Irsku těží a zbytek pochází převážně z Velké Británie.'
- code: ITA
  name: Itálie
  flag-url: https://upload.wikimedia.org/wikipedia/commons/0/03/Flag_of_Italy.svg
  fossil: 59.4
  nuclear: 0.0
  renewables: 40.6
  production: 286.4
  intensity: 341.0
  text: Itálie je výrazně závislá na [výrobě elektřiny z plynu](https://www.statista.com/statistics/787720/natural-gas-imports-by-country-of-origin-in-italy/),
    který dováží převážně z Ruska a Alžírska. V roce 1987 proběhlo referendum, v němž
    se italští občané vyslovili proti jádru, což vedlo k odstavení již postavených
    [jaderných elektráren](https://world-nuclear.org/information-library/country-profiles/countries-g-n/italy.aspx).
    Itálie byla v roce 2019 [největší dovozce elektřiny](https://www.powerengineeringint.com/gas-oil-fired/france-is-2019s-biggest-electricity-exporter-italy-the-largest-importer/)
    v Evropě a dovážela 21,3% elektřiny od sousedních států. Produkce elektřiny z
    větrných a solárních elektráren v posledním desetiletí roste poměrně pomalu, a
    tak jsou dnes hlavním obnovitelným zdrojem v Itálii vodní elektrárny.
- code: JPN
  name: Japonsko
  flag-url: https://upload.wikimedia.org/wikipedia/commons/9/9e/Flag_of_Japan.svg
  fossil: 71.0
  nuclear: 6.4
  renewables: 22.6
  production: 958.5
  intensity: 479.0
  text: Více než dvě třetiny elektrřiny pochází ze zemního plynu a uhlí, které mají
    podobný podíl v mixu elektřiny. Japonsko je [největším dovozcem zkapalněného zemního
    plynu](https://www.naturalgasworld.com/japan-again-become-worlds-biggest-lng-importer-103243)
    na světě. [Jaderný sektor](https://world-nuclear.org/information-library/country-profiles/countries-g-n/japan-nuclear-power.aspx)
    v Japonsku prochází turbulentními změnami v důsledku jaderné havárie v elektrárně
    Fukušima v roce 2011, která byla druhou největší jadernou havárií v historii po
    Černobylu. Před havárií dodávaly jaderné elektrárny téměř třetinu elektřiny, ovšem
    v důsledku havárie docházelo k odstavování reaktorů. Tento trend se v posledních
    letech mění a některé jaderné elektrárny se znovu spouští a dodávají kolem šesti
    procent elektřiny. Plány na opětovné spouštění jaderných reaktorů se zrychlily
    po útoku Ruska na Ukrajinu, ovšem otázka jaderných elektráren je v Japonsku stále
    velmi citlivé politické téma. Růst obnovitelných zdrojů probíhá převážně v oblasti
    solární energie. Japonsko má ovšem potenciál stát se jedním z největších světových
    producentů elektřiny z větru, nicméně doposud byl její rozvoj tlumen neadekvátní
    politickou podporou, nedostatečnou infrastrukturou a [velmi hlubokými pobřežními
    vodami](https://www.nature.com/articles/d42473-022-00217-8).
- code: KEN
  name: Keňa
  flag-url: https://upload.wikimedia.org/wikipedia/commons/4/49/Flag_of_Kenya.svg
  fossil: 8.3
  nuclear: 0.0
  renewables: 91.7
  production: 11.8
  intensity: 87.1
  text: V mixu výroby elektřiny Keni jsou významně zastoupeny nízkouhlíkové zdroje.
    Největším zdrojem elektřiny, s více než 40 % podílem, je pro Keňu [geotermální
    energie](https://www.rapidtransition.org/stories/doing-development-differently-how-kenya-is-rapidly-emerging-as-africas-renewable-energy-superpower/).
    Země také historicky spoléhala na vodní elektrárny a v posledních letech výrazně
    narůstá kapacita především větrných elektráren. V zemi se nachází [nějvětší větrná
    farma v Africe](https://en.wikipedia.org/wiki/Lake_Turkana_Wind_Power_Station).
    Keňa rychle postupuje v elektrifikaci země a připojování svých občanů k síti,
    ovšem přístup k elektřině stále není univerzální. Mnoho instalovaných solárních
    panelů také [není připojeno k síti](https://centurionlg.com/2022/02/01/renewable-energy-growth-in-kenya/),
    zejména v odlehlých oblastech země. Plány na výstavbu první keňské uhelné elektrárny
    byly nakonec v roce 2019 [zrušeny](https://chinadialogue.net/en/energy/lamu-kenyan-coal-project-chinese-investors-take-environmental-risks-seriously/)
    v důsledku soudního sporu ohledně špatně provedené studii o environmentálních
    a sociálních dopadech projektu.
- code: CYP
  name: Kypr
  flag-url: https://upload.wikimedia.org/wikipedia/commons/d/d4/Flag_of_Cyprus.svg
  fossil: 84.8
  nuclear: 0.0
  renewables: 15.2
  production: 5.1
  intensity: 600.0
  text: Kypr spoléhá při produkci elektřiny převážně na [spalování těžkých topných
    olejů](https://www.trade.gov/country-commercial-guides/cyprus-energy). V posledních
    letech se zde více využívá solární energie. Zároveň se jedná o posledního člena
    EU, který není propojen se zbytkem Unie a tvoří energetický ostrov. To má do budoucna
    napravit aktuálně stavěný [EuroAsia interkonektor](https://commission.europa.eu/news/commission-participates-launch-euroasia-electricity-interconnector-2022-10-14_en),
    který by měl propojit Řecko, Kypr a Izrael.
- code: LTU
  name: Litva
  flag-url: https://upload.wikimedia.org/wikipedia/commons/1/11/Flag_of_Lithuania.svg
  fossil: 37.2
  nuclear: 0.0
  renewables: 62.8
  production: 4.2
  intensity: 245.0
  text: Dříve Litva získávala až 83 % elektřiny ze dvou jaderných reaktorů v elektrárně
    Ignalina, v letech 2004 a 2009 však byly reaktory uzavřeny, čímž došlo k velmi
    výraznému poklesu produkce elektřiny (z přibližně 17 TWh na dnešní 4 TWh), a Litva
    tak dnes cca 70 % elektřiny dováží – k významnému navýšení produkce z jiných zdrojů
    totiž nedošlo. [Hlavními zdroji](https://iea.blob.core.windows.net/assets/4d014034-0f94-409d-bb8f-193e17a81d77/Lithuania_2021_Energy_Policy_Review.pdf)
    jsou nyní zemní plyn a vítr. Jedná se o jedinou zemi EU, kde se uhlíková intenzita
    od roku 2000 významně zvýšila.
- code: LVA
  name: Lotyšsko
  flag-url: https://upload.wikimedia.org/wikipedia/commons/8/84/Flag_of_Latvia.svg
  fossil: 36.4
  nuclear: 0.0
  renewables: 63.6
  production: 5.8
  intensity: 224.0
  text: Nejvíce lotyšské elektřiny pochází z vodních elektráren, zejména tří největších
    na řece Daugava. Dalším významným zdrojem je zemní plyn. Rozvoj obnovitelných
    zdrojů se týkal především biomasy. Zároveň je Lotyšsko jednou ze zemí, kde mírně
    stoupla uhlíková intenzita za posledních 20 let.
- code: LUX
  name: Lucembursko
  flag-url: https://upload.wikimedia.org/wikipedia/commons/d/da/Flag_of_Luxembourg.svg
  fossil: 19.5
  nuclear: 0.0
  renewables: 80.5
  production: 1.2
  intensity: 187.0
  text: Lucembursko bylo ještě okolo roku 2012 z téměř 90 % závislé na zemním plynu.
    Od jeho využívání však v průběhu let do velké míry [odstoupilo](https://iea.blob.core.windows.net/assets/8875d562-756c-414c-bc7e-5fc115b1a38c/Luxembourg_2020_Energy_Policy_Review.pdf).
    Navzdory rozvoji v oblasti obnovitelných zdrojů musí nicméně tato země i dnes
    81 % potřebné elektřiny dovážet ze sousedních států.
- code: HUN
  name: Maďarsko
  flag-url: https://upload.wikimedia.org/wikipedia/commons/c/c1/Flag_of_Hungary.svg
  fossil: 36.3
  nuclear: 44.5
  renewables: 19.2
  production: 36.0
  intensity: 233.0
  text: Klíčovým zdrojem elektřiny pro Maďarsko je [jaderná elektrárna](https://world-nuclear.org/information-library/country-profiles/countries-g-n/hungary.aspx)
    Paks se svými čtyřmi reaktory, která je v současné době rozšiřovaná o další dva
    reaktory na základě dohody mezi maďarským státem a Rosatomem, který v srpnu 2022
    získal potřebné povolení k výstavbě (s výhledem dokončení prací v roce 2030).
    Dalším významným zdrojem je zemní plyn. V Maďarsku lze ovšem vidět i výrazný nárůst
    produkce elektřiny ze solárních panelů, zejména v posledních čtyřech letech.
- code: MLT
  name: Malta
  flag-url: https://upload.wikimedia.org/wikipedia/commons/7/73/Flag_of_Malta.svg
  fossil: 89.9
  nuclear: 0.0
  renewables: 10.1
  production: 2.2
  intensity: 452.0
  text: Malta je převážně závislá na [zemním plynu](https://www.enemalta.com.mt/about-us/history-of-electricity/),
    který začala ve velkém využívat v roce 2016 namísto produkce elektřiny z ropy.
    Od roku 2015 je tato země energeticky [propojena s Itálií](https://maltaprofile.info/directory-article/italian-and-maltese-prime-ministers-inaugurate-the-malta-italy-interconnector).
    I přes relativně velký potenciál větru Malta tento zdroj v současnosti nevyužívá
    a investovala spíše do solární elektřiny (i zde nicméně není potenciál země ani
    zdaleka využit).
- code: MAR
  name: Maroko
  flag-url: https://upload.wikimedia.org/wikipedia/commons/2/2c/Flag_of_Morocco.svg
  fossil: 80.2
  nuclear: 0.0
  renewables: 19.8
  production: 41.3
  intensity: 610.0
  text: Hlavním zdrojem elektřiny v Maroku je uhlí, jehož spotřeba v posledních letech
    stoupá. Dalšími zdroji elektřiny jsou zemní plyn a topné oleje. Maroko se zároveň
    profiluje jako země s výraznými plány na výstavbu obnovitelných zdrojů vzhledem
    k vhodným přírodním podmínkám. V zemi se nachází [největší koncentrovaná solární
    elektrárna](https://www.bbc.com/future/article/20211115-how-morocco-led-the-world-on-clean-solar-energy)
    na světě. Výstavba obnovitelných zdrojl souvisí i se snahou exportovat elektřinu
    do Evropy. V současnosti se plánuje nejdelší přenosový kabel na světě, který by
    [propojil Maroko s Velkou Británií](https://www.bbc.com/news/business-58909259).
    Velkolepé plány na export elektřiny do Evropy ovšem v minulosti vícekrát [selhaly](https://ecfr.eu/publication/sunny-side-up-maximising-the-european-green-deals-potential-for-north-africa-and-europe/)
    – příkladem může být iniciativa Desertec, která měla za cíl dovážet solární elektřinu
    z Maroka do Evropy, ale potýkala se s výraznými problémy. V Maroku plánují postavit
    [první jadernou elektrárnu](https://www.moroccoworldnews.com/2022/10/351817/russia-to-support-morocco-in-nuclear-energy-sector),
    přičemž nejpravděpodobnějším partnerem se jeví být ruský Rosatom.
- code: DEU
  name: Německo
  flag-url: https://upload.wikimedia.org/wikipedia/commons/b/ba/Flag_of_Germany.svg
  fossil: 48.5
  nuclear: 11.9
  renewables: 39.6
  production: 582.2
  intensity: 366.0
  text: Německo se se svou politikou [Energiewende](https://www.cleanenergywire.org/easyguide)
    staví do pozice jednoho z hlavních lídrů přechodu na obnovitelné zdroje energie
    a chce být první velkou průmyslovou ekonomikou, která provede udržitelnou energetickou
    tranzici. Součástí tohoto plánu je další budování elektráren na obnovitelné zdroje,
    ale zároveň i tranformace přenosové sítě, aby se elektřina z větru, produkovaná
    převážně na severu Německa, dostala na průmyslový jih země. Energiewende znamená
    ovšem i odstup od jaderné energie, který měl nastat do konce roku 2022, ovšem
    v důsledku energetické krize [dochází k odkladu](https://www.dw.com/en/germany-extends-lifetime-of-all-3-remaining-nuclear-plants/a-63466196)
    uzavření zbývajících tří doposud neodstavených jaderných elektráren. I kvůli probíhajícímu
    odstupu od jaderné energie Německo stále ve velkém spoléhá na využívání fosilních
    paliv, zejména uhlí a plynu. Šest z deseti největších uhelných elektráren v EU
    se nachází [v Německu](https://www.statista.com/statistics/1264199/largest-operational-coal-power-plants-by-capacity-in-the-eu-27/),
    přičemž kompletní [odklon od uhlí](/infografiky/uhelny-phaseout-eu) má podle programového
    prohlášení současné vlády nastat ideálně v roce 2030.
- code: NLD
  name: Nizozemsko
  flag-url: https://upload.wikimedia.org/wikipedia/commons/2/20/Flag_of_the_Netherlands.svg
  fossil: 63.6
  nuclear: 3.1
  renewables: 33.3
  production: 121.6
  intensity: 389.0
  text: Nizozemsko je [největším producentem](https://ec.europa.eu/eurostat/statistics-explained/SEPDF/cache/10590.pdf)
    zemního plynu v EU. Historicky byl zemní plyn důležitou součástí nizozemské energetiky
    i ekonomiky, bylo však rozhodnuto o útlumu těžby z významného Groningenského ložiska,
    převážně kvůli [zemětřesení](https://www.bloomberg.com/news/articles/2022-10-06/dutch-close-europe-s-biggest-gas-field-despite-energy-crisis),
    jež oblast v důsledku těžby sužovaly. Budoucnost konce těžby plyny je v souvislosti
    s energetickou krizí nejistá. Nizozemsko je v důsledku rozvinuté infrastruktury
    dodnes jedním z hlavních evropských center i pro obchodování se zemním plynem
    či dovoz a následný transport zkapalněného plynu z jiných zemí. Vzhledem ke své
    geografické lokalitě se jako nejperspektivnější zdroj do budoucna jeví větrné
    elektrárny. Kromě toho nizozemská vláda plánuje i [dva nové jaderné bloky](https://www.stibbe.com/publications-and-insights/the-future-of-nuclear-energy-in-the-netherlands).
- code: NOR
  name: Norsko
  flag-url: https://upload.wikimedia.org/wikipedia/commons/d/d9/Flag_of_Norway.svg
  fossil: 0.5
  nuclear: 0.0
  renewables: 99.5
  production: 151.2
  intensity: 26.1
  text: Norsko má elektřinu převážně z vodních elektráren, které pokrývají přes 90
    % spotřeby země. V posledních letech dochází i k většímu využívání větrné energie.
    Přestože Norsko není členem EU, je [významným vývozcem elektřiny](https://www.power-technology.com/features/how-norway-became-europes-biggest-power-exporter/)
    do zemí Unie.
- code: POL
  name: Polsko
  flag-url: https://upload.wikimedia.org/wikipedia/commons/1/12/Flag_of_Poland.svg
  fossil: 82.9
  nuclear: 0.0
  renewables: 17.1
  production: 178.8
  intensity: 660.0
  text: Polsko je nadále silně závislé na uhlí a najdeme zde i [největší uhelnou elektrárnu](https://www.statista.com/statistics/1264199/largest-operational-coal-power-plants-by-capacity-in-the-eu-27/)
    v EU (poblíž města Bełchatów). Uhlí má dosud velkou podporu mezi politiky a odbory.
    Polská vláda společně s odbory podepsala [dohodu](https://www.cire.pl/artykuly/serwis-informacyjny-cire-24/175624-podpisano-porozumienie-w-sprawie-zasad-i-tempa-transformacji-gornictwa),
    ve které přislíbila podporovat těžbu uhlí až do roku 2049. Polsko dále vnímá hrozbu
    závislosti na ruském plynu, proto investovalo do strategických projektů s cílem
    zvýšit možnou kapacitu dovozu zkapalněného plynu, například přes [LNG terminál
    ve Świnoujście](https://warsawinstitute.review/news-en/the-importance-of-the-swinoujscie-lng-terminal-in-light-of-the-energy-crisis-in-europe/).
    Země v posledních letech rovněž významně rozvíjí větrné a solární zdroje. Dlouhodobým
    strategickým cílem v energetice je i postavení první [polské jaderné elektrárny](https://world-nuclear.org/information-library/country-profiles/countries-o-s/poland.aspx),
    nicméně budoucnost tohoto projektu zůstává nejistá.
- code: PRT
  name: Portugalsko
  flag-url: https://upload.wikimedia.org/wikipedia/commons/5/5c/Flag_of_Portugal.svg
  fossil: 36.2
  nuclear: 0.0
  renewables: 63.8
  production: 49.4
  intensity: 219.0
  text: Téměř třetina domácí produkce elektřiny je ze zemního plynu. V Portualsku
    ale zároveň výrazně přibývá obnovitelných zdrojů, zejména vítr má již více než
    čtvrtinový podíl. Větrné elektrárny se v zemi ve velkém rozvíjely především po
    roce 2004. Portugalsko poměrně rychle [odstoupilo od uhlí](/infografiky/uhelny-phaseout-eu)
    a ke konci roku 2021 uzavřelo svou poslední uhelnou elektrárnu (několik let před
    původně plánovaným datem). Elektřina z vodních elektráren tvoří téměř čtvrtinu
    domácí produkce, existují však poměrně velké meziroční výkyvy, zejména v poslední
    době v důsledku rekordních [such](https://www.reuters.com/business/environment/drought-prompts-portugal-restrict-water-use-more-hydropower-dams-2022-09-27/).
- code: AUT
  name: Rakousko
  flag-url: https://upload.wikimedia.org/wikipedia/commons/4/41/Flag_of_Austria.svg
  fossil: 21.2
  nuclear: 0.0
  renewables: 78.8
  production: 67.0
  intensity: 148.0
  text: Rakousko ve velkém využívá vodní elektrárny, které díky geografickým podmínkám
    Alp pokryjí téměř 60 % potřebné elektřiny. V Rakousku v roce 1978 proběhlo referendum,
    ve kterém bylo těsnou většinou rozhodnuto, že již dokončená jaderná elektrárna
    ve Zwentendorfu [nebude spuštěna](https://www.oecd-nea.org/law/legislation/austria.pdf).
    Rakousko je také druhou zemí v EU, která provedla uhelný phase-out – poslední
    elektrárna přestala být využívána v roce [2020](https://beyond-coal.eu/wp-content/uploads/2021/01/Overview-of-national-coal-phase-out-announcements-Europe-Beyond-Coal-January-2021.pdf).
- code: ROU
  name: Rumunsko
  flag-url: https://upload.wikimedia.org/wikipedia/commons/7/73/Flag_of_Romania.svg
  fossil: 36.4
  nuclear: 19.1
  renewables: 44.5
  production: 59.1
  intensity: 256.0
  text: Rumunsko je [druhým největším producentem zemního plynu](https://www.blue-europe.eu/analysis-en/country-analysis/romanian-energy-sector-how-current-events-might-foster-its-development/)
    v EU. Historicky to byl i jeden z hlavních evropských producentů ropy, v průběhu
    let však došlo k poměrně velkému poklesu těžby a ten nastal i u zemního plynu.
    Země má [dva jaderné reaktory](https://world-nuclear.org/information-library/country-profiles/countries-o-s/romania.aspx),
    které byly zprovozněny v letech 1993 a 2007. Vzhledem ke své geografické poloze
    využívá Rumunsko ve větší míře i potenciál vodní energie. Konec výroby z uhlí
    by měl nastat v roce [2032](/infografiky/uhelny-phaseout-eu).
- code: GRC
  name: Řecko
  flag-url: https://upload.wikimedia.org/wikipedia/commons/5/5c/Flag_of_Greece.svg
  fossil: 59.5
  nuclear: 0.0
  renewables: 40.5
  production: 54.7
  intensity: 353.0
  text: Nejvíce řecké elektřiny dnes pochází ze zemního plynu, který postupně nahrazoval
    uhlí. V současné době je [uhelný phase-out](/infografiky/uhelny-phaseout-eu) plánován
    na rok 2028, ovšem Řecko aktuálně staví novou uhelnou elektrárnu Ptolemaida V.
    Mnoho řeckých ostrovů dodnes není připojeno k řecké síti s elektřinou a jsou závislé
    na produkci elektřiny z ropných generátorů. Dalším výrazně rostoucím zdrojem v
    zemi je vítr.
- code: SVK
  name: Slovensko
  flag-url: https://upload.wikimedia.org/wikipedia/commons/e/e6/Flag_of_Slovakia.svg
  fossil: 23.9
  nuclear: 52.5
  renewables: 23.6
  production: 30.0
  intensity: 168.0
  text: Nejvíce elektřiny se na Slovensku vyrábí v [jaderných elektrárnách](https://world-nuclear.org/information-library/country-profiles/countries-o-s/slovakia.aspx)
    Jaslovské Bohunice a Mochovce. Slovensko momentálně rozšiřuje jadernou elektrárnu
    Mochovce o další dva reaktory. Dalším významným producentem jsou vodní elektrárny,
    zejména vodní díla Gabčíkovo a Čierný Váh. Rozvoj obnovitelných zdrojů na Slovensku
    byl v posledních letech zastaven [stop-stavem](https://www.energie-portal.sk/Dokument/stop-stav-po-rokoch-konci-do-sustavy-sa-moze-pripojit-400-mw-novych-zelenych-zdrojov-107026.aspx)
    na připojování nových zdrojů elektřiny do sítě, který byl zrušen teprve v roce
    2021. Tato stagnace lze vidět zejména u větrné energie.
- code: SVN
  name: Slovinsko
  flag-url: https://upload.wikimedia.org/wikipedia/commons/f/f0/Flag_of_Slovenia.svg
  fossil: 28.5
  nuclear: 36.6
  renewables: 34.9
  production: 15.6
  intensity: 239.0
  text: Slovinsko s Chorvatskem spoluvlastní jadernou elektárnu [Krško](https://balkangreenenergynews.com/slovenia-croatia-mull-building-second-unit-at-nuclear-power-plant-krsko/),
    která se nachází na slovinském území a zároveň se uvažuje o jejím rozšíření. Jaderná
    energie pokrývá zhruba třetinu spotřeby elektřiny v zemi. Další téměř třetinu
    elektřiny získává Slovinsko z vodních elekráren. Čtvrtina pak pochází ze dvou
    uhelných elektráren, které mají být uzavřeny v roce [2033](/infografiky/uhelny-phaseout-eu).
    Rozvoj jiných obnovitelných zdrojů probíhá velmi pomalu.
- code: ESP
  name: Španělsko
  flag-url: https://upload.wikimedia.org/wikipedia/commons/9/9a/Flag_of_Spain.svg
  fossil: 32.7
  nuclear: 20.9
  renewables: 46.4
  production: 270.8
  intensity: 194.0
  text: Hlavním zdrojem elektřiny je zde stále ještě zemní plyn, v dalších letech
    však již bude na prvním místě vítr. Země má také sedm aktivních [jaderných reaktorů](https://www.foronuclear.org/en/nuclear-power/nuclear-power-in-spain/).
    Vzhledem ke své geografické lokalitě je Španělsko jednou ze zemí EU s největším
    solárním potenciálem, budování solárních kapacit však bylo tlumeno [politickými
    a právními spory](https://www.iisd.org/itn/en/2019/06/27/spains-renewable-energy-saga-lessons-for-international-investment-law-and-sustainable-development-isabella-reynoso/)
    týkajícími se nastavení finanční podpory a následnými právními spory. To vedlo
    k několikaleté stagnaci, kterou se podařilo narušit až v posledních třech letech.
    Nedostatečné propojení sítě se sousední Francií vede k tomu, že v rámci Evropy
    tvoří Španělsko společně s Portugalskem něco jako [energetický ostrov](https://apnews.com/article/russia-ukraine-business-europe-spain-portugal-e303d123755295d223bff8b304b5c0cd)
    (což během energetické krize v roce 2022 umožnilo těmto zemím se ve větší míře
    odstřihnout od evropského trhu s elektřinou).
- code: SWE
  name: Švédsko
  flag-url: https://upload.wikimedia.org/wikipedia/commons/4/4c/Flag_of_Sweden.svg
  fossil: 1.8
  nuclear: 30.8
  renewables: 67.4
  production: 171.8
  intensity: 45.8
  text: Co se týče výroby elektřiny, Švédsko má [nejnižší uhlíkovou intenzitu](https://ourworldindata.org/grapher/carbon-intensity-electricity?tab=table)
    ze všech zemí na světě. Převážně za to vděčí vodním elektrárnám. Dalším významným
    zdrojem je [jádro](https://world-nuclear.org/information-library/country-profiles/countries-o-s/sweden.aspx)
    – šest reaktorů ve třech elektrárnách dodává téměř třetinu potřebné elektřiny.
    Původně plánovaný jaderný phase-out do roku 2010 byl nakonec [zrušen](https://www.nti.org/analysis/articles/sweden-reverses-nuclear-phase-out/).
    V oblasti obnovitelných zdrojů přibývají vzhledem ke geografické poloze země hlavně
    větrné elektrárny, významně zastoupena je ve Švédsku také biomasa. Země patří
    mezi významné vývozce elektřiny.
- code: UKR
  name: Ukrajina
  flag-url: https://upload.wikimedia.org/wikipedia/commons/4/49/Flag_of_Ukraine.svg
  fossil: 30.5
  nuclear: 55.4
  renewables: 14.0
  production: 155.7
  intensity: 240.0
  text: Hlavním zdrojem elektřiny na Ukrajině jsou čtyři jaderné elektrárny s patnácti
    jadernými reaktory, mezi které patří i Zaporožská jaderná elektárna, která je
    největší jadernou elektrárnou v Evropě a stala se první civilní jadernou elektrárnou,
    na kterou bylo [zaútočeno](https://world-nuclear.org/information-library/country-profiles/countries-t-z/ukraine-russia-war-and-nuclear-energy.aspx)
    v rámci ozbrojeného konfliktu. Dalším významným zdrojem je uhlí, které tvoří téměř
    čtvrtinu produkce elektřiny. Protože stávající energetická infrastruktura na Ukrajině
    byla do značné míry poškozena během války s Ruskem, je možné, že zde dojde k poměrně
    rozsáhlému rozvoji obnovitelných zdrojů a bude zde snaha o [zelenou obnovu země](https://www.iisd.org/articles/iisd-news/ukraine-sets-plans-ambitious-green-reconstruction)
    včetně energetické infrastruktury.
- code: URY
  name: Uruguay
  flag-url: https://upload.wikimedia.org/wikipedia/commons/f/fe/Flag_of_Uruguay.svg
  fossil: 21.9
  nuclear: 0.0
  renewables: 78.1
  production: 15.8
  intensity: 147.0
  text: Nejvíce elektřiny dodávají větrné elektrány s téměř třetinovým podílem. Od
    roku 2013 došlo k výraznému růstu a téměř ztřicetinásobení instalovaného výkonu
    větrných elektráren. Obnovitelné zdroje doplňují vodní elektrárny, které v minulosti
    dodávaly téměř [100 % produkce elektřiny](https://www.iea.org/countries/uruguay),
    ovšem se značnými meziročními výkyvy. Zejména díky větrným elektrárnám se země
    stala [exportérem elektřiny](https://www.trade.gov/country-commercial-guides/uruguay-renewable-energy-equipment),
    zatímco před rozvojem větrných elektráren musela často dovážet elektřinu ze sousedních
    států. V posledních letech je ovšem vidět i nárůst produkce elektřiny ze zemního
    plynu.
- code: USA
  name: USA
  flag-url: https://upload.wikimedia.org/wikipedia/commons/a/a4/Flag_of_the_United_States.svg
  fossil: 60.5
  nuclear: 18.7
  renewables: 20.7
  production: 4152.2
  intensity: 379.0
  text: Hlavním zdrojem elektřiny v USA je zemní plyn, který je téměř kompletně [domácího
    původu](https://www.eia.gov/energyexplained/natural-gas/where-our-natural-gas-comes-from.php)
    a stává se zároveň i produktem pro export. Druhým nejdůležitějším zdrojem je uhlí,
    které ovšem postupně tvoří menší část mixu výroby elektřiny, převážně z ekonomických
    důvodů, a je [nahrazován](https://siepr.stanford.edu/publications/policy-brief/what-killing-us-coal-industry)
    levným plynem a do menší míry obnovitelnými zdroji. Důležitým zdrojem elektřiny
    jsou také [jaderné elektrárny](https://world-nuclear.org/information-library/country-profiles/countries-t-z/usa-nuclear-power.aspx)
    – USA má nejvíce instalované jaderné kapacity na světě s 92 reaktory. Zároveň
    jde spíše o stagnující sektor a instalovaná kapacita postupem času mírně klesá,
    s tím jak se starší reaktory postupem času uzavírají a nejsou nahrazovány novými.
    V posledních letech dochází k výraznému nárůstu kapacity obnovitelných zdrojů,
    převážně z větru. V budoucích letech tento růst může ještě více [zrychlit](https://www.scientificamerican.com/article/u-s-renewable-energy-will-surge-past-coal-and-nuclear-by-years-end/)
    v důsledku podpory plynoucí z Inflation Reduction Act, který obsahuje ambiciozní
    cíle ohledně energetické tranzice. Tradičním zdrojem elektřiny jsou pro některé
    státy USA vodní elektrárny, mnoho z nich ovšem v posledních letech začíná mít
    [problémy](https://www.preventionweb.net/news/hydropowers-future-clouded-droughts-floods-and-climate-change-its-also-essential-us-electric)
    v důsledku měnícího se klimatu.
- code: GBR
  name: Velká Británie
  flag-url: https://upload.wikimedia.org/wikipedia/commons/8/83/Flag_of_the_United_Kingdom_(3-5).svg
  fossil: 45.0
  nuclear: 15.3
  renewables: 39.8
  production: 307.2
  intensity: 268.0
  text: V současné době je zde hlavním zdrojem elektřiny zemní plyn. Téměř polovina
    pochází z domácí těžby a zbytek se [dováží](https://heatable.co.uk/boiler-advice/where-does-the-UK-get-its-gas-from)
    (převážně z Norska). Velké Británii se zároveň podařilo poměrně rychle odstoupit
    od výroby elektřiny z uhlí. Ještě před deseti lety tento zdroj dodával téměř 40
    % potřebné elektřiny, dnes jsou to již pouhá 2 %. Nahrazován je převážně růstem
    kapacity větrných elektráren tvořících více než pětinu produkce a dále méně zastoupené
    biomasy a solární energie. Ve Velké Británii postupně klesá podíl [jaderné energie](https://world-nuclear.org/information-library/country-profiles/countries-t-z/united-kingdom.aspx)
    vyrobené v devíti aktivních reaktorech – v současnosti nicméně probíhá výstavba
    jaderné elektrárny Hinkley Point C a plánují se další elektrárny, jako např. Sizewell
    C. Vláda chce dosáhnout [25% podílu jádra](https://www.gov.uk/government/news/nuclear-energy-what-you-need-to-know)
    v roce 2050.

