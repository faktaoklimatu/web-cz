---
layout:     infographic
title:      "Schematická mapa klimatické změny"
slug:       "schema-klimaticke-zmeny"
redirect_from: "/schema-klimaticke-zmeny"
published:  2020-08-24
weight:     80
tags-scopes: [ svet ]
tags-topics: [ klima ]
caption:    "Klimatická změna není jen nárůst teploty – jde o souhrnný pojem pro řadu vzájemně provázaných jevů. Změna jednoho faktoru, například zvýšení koncentrace CO<sub>2</sub> v atmosféře, vyvolává dlouhý řetězec příčin a následků."
---

## Základní výklad (Jak číst tento graf?)
{% include preview-box.html
    title="Emise CO<sub>2</sub> ze spalování uhlí, ropy a plynu"
    text="Lidstvo ročně spálí asi 8 miliard tun uhlí, 5 miliard tun ropy a asi 3 miliardy tun zemního plynu."
    slug="emise-fosilni-paliva"
%}

* Lidská činnost v čele se **spalováním fosilních paliv** (uhlí, ropy a zemního plynu) vede ke zvyšování koncentrace oxidu uhličitého (CO<sub>2</sub>) v atmosféře. Ročně se ho v energetice, dopravě a průmyslu vyprodukuje asi 35 miliard tun, odlesňování přidá dalších 5 miliard tun. Na průměrného obyvatele planety tedy připadá asi 5 tun CO<sub>2</sub> ročně. Lidská činnost tak vede k nárůstu koncentrací CO<sub>2</sub> v atmosféře (viz [Cykly koncentrací CO<sub>2</sub> a O<sub>2</sub> v atmosféře](/infografiky/cykly-koncentrace-co2)). Mezi skleníkové plyny patří kromě CO<sub>2</sub> také metan (CH<sub>4</sub>) a oxid dusný (N<sub>2</sub>O), které vznikají v zemědělství při chovu dobytka, pěstování rýže či používání průmyslových hnojiv.

{% include preview-box.html
    title="Koncentrace CO<sub>2</sub> od roku 1960"
    text="Keelingova křivka ukazuja kolísání koncentrací CO<sub>2</sub> v průběhu roku i dlouhodobý nárůst způsobený spalováním fosilních paliv."
    slug="cykly-koncentrace-co2"
%}
* **Vyšší koncentrace CO<sub>2</sub>** a dalších skleníkových plynů v atmosféře vedou k silnějšímu skleníkovému efektu. Tepelné záření, které by jinak planeta Země  vyzářila do vesmíru, je skleníkovými plyny pohlceno a vráceno zpět k povrchu. Země se proto otepluje.

* Zesílený skleníkový efekt vede k **oteplování vzduchu** i vody v oceánech. Od průmyslové revoluce narostly teploty vzduchu v průměru o 1,2 °C, ale většinu tepla pohltila voda v oceánech, jejíž teplota také dlouhodobě narůstá. Změna teploty je různá v různých místech – severní polární oblasti se oteplují čtyřikrát rychleji než oceány (viz [Mapa změny teploty](/infografiky/mapa-zmeny-teploty)).

* Oteplení planety vede k častějším vlnám veder, silnějším hurikánům, závažnějším a delším suchým obdobím, ale také k silnějším dešťům a povodním – tedy k častějšímu výskytu **extrémních jevů**.

{% include preview-box.html
    text="Okyselování oceánů a zvyšující se teplota vody způsobují vymírání korálů."
    slug="vymirani-koralovych-utesu"
%} 
* Atmosférický CO<sub>2</sub> se částečně rozpouští v oceánu, kde vytváří kyselinu uhličitou. To vede k poklesu pH, neboli **okyselování oceánů**. To je nebezpečné pro korály a jiné mořské živočichy.


* Vyšší teploty mořské vody způsobují zmenšování plochy a tloušťky mořského zámrzu v Severním ledovém oceánu. V září 1979 byl objem ledu v Severním ledovém oceánu asi 17 000 km<sup>3</sup>, v září roku 2017 již jen 5 000 km<sup>3</sup>. Očekává se, že kolem roku 2050 přijdou první léta, během kterých rozmrzne celý Severní ledový oceán.

* **Hladina světových oceánů** se zvyšuje rychlostí 3,3 cm za desetiletí. Z toho asi polovinu způsobuje **tání pevninských ledovců**, druhou polovinu nárůstu hladin má na svědomí oteplování mořské vody – jako každý jiný materiál, i mořská voda zvětšuje s teplotou svůj objem.

* Zvyšující se teploty stojí rovněž za táním horských ledovců v Alpách, Himalájích, Andách a dalších světových pohořích. To bude mít zásadní dopad na zemědělství a zásoby vody, neboť v mnoha oblastech světa jsou řeky napájeny z tajících horských ledovců.

## Podrobnější diskuse schématu a jeho některých zjednodušení

Toto schéma má sloužit k základní orientaci v problematice probíhající klimatické změny a nemůže tedy ukazovat úplnou komplexnost problému. Zde proto podrobněji zmíníme aspekty, ve kterých je schéma zjednodušující nebo které vyžadují další komentář.

* Schéma zachycuje dlouhodobý pohled (*klima*) a nevěnuje se krátkodobým změnám (*počasí*). Stejně tak schéma neukazuje dynamickou povahu proudění v atmosféře a oceánech, která zásadně ovlivňuje distribuci tepla a srážek. K podrobnějšímu zachycení dynamické povahy jsou potřeba počítačové modely klimatu, které modelují časový vývoj atmosférických a oceánských proudění i jejich interakce. Ve schématu je toto dynamické ovlivňování pouze naznačeno oboustrannou šipkou mezi teplotami vzduchu teplotami oceánů.
* Schéma neukazuje tzv. cyklické zpětné vazby, jako například [*Ice-Albedo feedback*](https://en.wikipedia.org/wiki/Ice%E2%80%93albedo_feedback), kdy roztátí mořského ledu vede k odhalení volné hladiny, která pohlcuje více slunečního záření a tedy způsobuje zvýšení teploty vody a další tání ledu. Tato zpětná vazba je pouze naznačena oboustrannou šipkou. Jako vhodný rozcestník mohou posloužit třeba stránky anglické Wikipedie o [zpětných vazbách v klimatickém systému](https://en.wikipedia.org/wiki/Climate_change_feedback).
* Oxid uhličitý v průmyslu vzniká jednak spalováním fosilních paliv při zahřívání (tavení, destilace, sušení apod.) a jednak při některých chemických reakcích např. při výrobě cementu nebo železa. Pokud se emise třídí podle těchto kritérií, pak například část emisí z výroby cementu bude započítána jako "průmyslové procesy", zatímco druhá část, která souvisí se zahříváním na vysokou teplotu, bude započítána jako "spalování v průmyslu".
* Častým argumentem zpochybňujícím lidský vliv na klima je, že nejsilnější skleníkový plyn je obyčejná vodní pára. To je pravda. Množství vodní páry v atmosféře je ale také ovlivňováno lidskou činností, byť nepřímo. Cyklus vodní páry je řízen teplotou, která je ovlivňována ostatními skleníkovými plyny vypouštěnými člověkem. Ve výpočtech síly skleníkového efektu a citlivosti klimatu je vliv vodní páry započítán.

## Odkazy na další zdroje

* **Změny v oceánech a kryosféře:** Podrobně se změnami v oceánech a kryosféře zabývá speciální zpráva IPCC, označovaná zkratkou [SROCC](https://www.ipcc.ch/srocc/) (*Special report on Ocean and Cryosphere*). Jako přehledné rozcestníky ale lépe poslouží stránky anglické Wikipedie o [nárůstu hladin v oceánech](https://en.wikipedia.org/wiki/Sea_level_rise), [okyselování oceánů](https://en.wikipedia.org/wiki/Ocean_acidification) nebo [zalednění Severního ledového oceánu](https://en.wikipedia.org/wiki/Arctic_sea_ice_decline). [Mrtvé zóny](https://en.wikipedia.org/wiki/Dead_zone_(ecology)) jsou oblasti, kde je nedostatek kyslíku rozpuštěného ve vodě, tento nedostatek následně vede k masovým úhynům ryb. Mrtvé zóny vznikají buď přemnožením řas v důsledku vysokých koncentrací fosforečných nebo dusičných hnojiv ve vodě nebo zvýšením teploty vody (teplejší voda obsahuje méně rozpuštěného kyslíku).
* **Skleníkový efekt:** Pro základní orientaci dobře poslouží stránka [skleníkový efekt](https://cs.wikipedia.org/wiki/Sklen%C3%ADkov%C3%BD_efekt) na české Wikipedii. Podrobnější výklad o fyzice průchodu záření atmosférou je potřeba hledat v učebnicích fyziky atmosféry a spektroskopie. Doplňující souvislosti nabídnou také stránky anglické Wikipedie o [radiačním působení](https://en.wikipedia.org/wiki/Radiative_forcing) a [citlivosti klimatu](https://en.wikipedia.org/wiki/Climate_sensitivity).
