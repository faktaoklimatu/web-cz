---
layout:     infographic
title:      "Mapa změny teploty mezi lety 1961–2019"
slug:       "mapa-zmeny-teploty"
redirect_from: "/mapa-zmeny-teploty"
published:  2020-02-27
weight:     99
tags-scopes: [ svet ]
tags-topics: [ klima ]
caption:    "Svět se od roku 1961 oteplil přibližně o 1 °C, různá místa se ale oteplují různou rychlostí. Zatímco pro většinu oceánů nepřesáhlo oteplení 0,8 °C, většina pevniny se otepluje rychleji. K největšímu oteplení, které za posledních 60 let přesáhlo 4 °C, dochází v Severním ledovém oceánu."
# TODO: Nahradit za dataset, až bude text dopsaný.
# dataset:    "mapa-teplota-svet"
data-our:   "https://docs.google.com/spreadsheets/d/16bTWzt0y8Omne9xxjd3o1rpszF764ATaC5UpFO5Zd7I/edit?usp=sharing"
data-orig:  [ [ "Zdrojová data NASA GISS", "https://data.giss.nasa.gov/gistemp/maps/index_v4.html" ] ]
---

## Další komentáře a odkazy

* Svět se od roku 1961 oteplil přibližně o 1 °C (viz. infografika [Světová teplotní anomálie](/infografiky/teplotni-anomalie)). Nicméně  pevniny se oteplují přibližně dvakrát rychlejším tempem než oceány, severní polokoule se otepluje rychleji než jižní polokoule. Oteplení je navíc různé v různých obdobích roku – například v zimních měsících v Severním ledovém oceánu přesahuje oteplení hodnoty +6 °C od roku 1961.

* Zesílení oteplování nad pevninou a na severní polokouli je způsobeno zpětnými vazbami v klimatickém systému a je dobře modelováno současnými klimatickými modely. Už v roce 1979 shrnovala [Charneyho zpráva](/studie/1979-charneyho-zprava) výsledky tehdejších klimatických modelů a autoři konstatovali: "…pokud dojde ke zdvojnásobení koncentrace CO<sub>2</sub> v atmosféře a dosažení termodynamické rovnováhy, dojde k oteplení o 2–3,5 °C, s vyššími nárůsty v severních zeměpisných šířkách."

* Data pocházejí z [NASA GISS](https://data.giss.nasa.gov/gistemp/), kde dlouhodobě sbírají teplotní data z měřicích stanic na pevnině i na moři. Datové řady začínají rokem 1880, my jsme se rozhodli použít data od roku 1961, aby je bylo možné srovnat s teplotními daty pro ČR od ČHMÚ, která začínají rokem 1961.

* Konkrétním příkladem místa s velkým nárůstem teploty jsou ostrovy v Severním ledovém oceánu – Špicberky, nebo Země Františka Josefa. Na Špicberkách se zvýšila průměrná roční teplota o 3,7 °C, v Zemi Františka Josefa o 4,9 °C. Příkladem místa, které zaznamenalo pokles teploty  (přibližně o 1 °C od roku 1961) je stanice Halley (75,45S, 26,217W) na pobřeží Weddellova moře. Antarktida jako kontinent se ale mírně otepluje.

* Data z jednotlivých měřicích stanic si můžete procházet v [interaktivní aplikaci NASA GISS](https://data.giss.nasa.gov/gistemp/station_data_v4_globe/).

## Zdroj dat

* GISTEMP Team, _2019: GISS Surface Temperature Analysis (GISTEMP)._ NASA Goddard Institute for Space Studies. Dataset navštíven 2020-02-27 na [data.giss.nasa.gov/gistemp](https://data.giss.nasa.gov/gistemp/).
* Lenssen, N., G. Schmidt, J. Hansen, M. Menne, A. Persin, R. Ruedy a D. Zyss, _2019: Improvements in the GISTEMP uncertainty model._ Journal of Geophysical Research: Atmospheres, 124, č. 12, str. 6307–6326, [doi:10.1029/2018JD029522](http://dx.doi.org/10.1029/2018JD029522).
