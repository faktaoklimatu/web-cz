---
layout:     infographic
title:      "Jaký vliv má klimatická změna na extrémy počasí"
slug:       "vliv-klimatu-na-extremy"
redirect_from: "/vliv-klimatu-na-extremy"
published:  2022-06-14
weight:     97.5
tags-scopes: [ svet ]
tags-topics: [ klima ]
caption:    "V důsledku změny klimatu jsou extrémní meteorologické události v mnoha oblastech světa stále častější a intenzivnější. Pravděpodobnost výskytu však nestoupá u všech extrémů stejně a navíc se v některých částech světa změny projevují více než jinde."
data-orig:  [ [ "Reporting extreme weather and climate change: A guide for journalists", "https://www.worldweatherattribution.org/wp-content/uploads/ENG_WWA-Reporting-extreme-weather-and-climate-change.pdf" ]
 ]
---

Extrémní meteorologické události, jako jsou vlny veder, silné přívalové deště, tornáda, bouře či období sucha, mají často významné dopady na společnost: znamenají ztrátu úrody či zemědělské půdy, zničení majetku, vážné narušení ekonomiky, ztráty na životech apod. Když k něčemu takovému dojde, veřejnost se zpravidla začne ptát po příčinách. A stále častěji se objevuje otázka: „Byla tato událost způsobena změnou klimatu?“.

Tato infografika je stručným shrnutím publikace „Kompas pro novináře – extrémy počasí a klimatická změna. Jak o nich mluvit a psát“, jejímiž autory jsou Ben Clarke a Friederike Otto[^1]. Kompas se věnuje jednotlivým typům extrémního počasí, vysvětluje jejich souvislost s klimatickou změnou a popisuje míru jistoty, s níž je možné se o této souvislosti vyjadřovat. Přibližuje také metodu atribuce, kterou vědci pro tyto účely používají, a přináší důležité poznámky a souvislosti – na co je důležité při komunikaci o vlivu klimatické změny na extrémní počasí nezapomínat. 

Český kontext ke Kompasu pro novináře dodává explainer, jehož autory jsou čeští odborníci na jednotlivé extrémní jevy.

## Poznámky
[^1]: Překlad publikace vytvořil za podpory České asociace pojišťoven tým Fakt o klimatu.
