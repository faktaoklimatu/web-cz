---
layout:     infographic
title:      "Průměrná roční teplota v ČR"
slug:       "teplota-cr"
redirect_from: "/teplota-cr"
published:  2019-07-20
updated:    2026-02-24
weight:     96
tags-scopes: [ cr ]
tags-topics: [ klima ]
caption:    "Průměrná roční teplota v České republice narostla za posledních 64 let o 2,3 °C."
# TODO: Nahradit za dataset, až bude text dopsaný.
# dataset:    "teplota-cr"
data-our:   "https://docs.google.com/spreadsheets/d/1SPOVnDiXRbqmSOwyYODCDmSVSSq_Ui8nctQFV37LYSA/edit?usp=sharing"
data-orig:  [ [ "Zdrojová data ČHMÚ", "https://intranet.chmi.cz/historicka-data/pocasi/uzemni-teploty" ] ]
---

## Další komentáře a odkazy

{% include preview-box.html
    title="Průměrná teplota v ČR v jednotlivých měsících"
    text="Srovnání teplot jednotlivých měsíců dekád 1961–1970 a 2016–2025."
    slug="teplota-cr-mesice"
%}

* Průměrná teplota jednotlivých měsíců roste různě rychle. Nejvíce se oteplují leden, červenec, srpen a prosinec (o více než 2,9 °C od roku 1961), nejméně září a říjen.
* Roční průměrná teplota v rámci České republiky samozřejmě závisí na konkrétním regionu. Nížiny Jižní Moravy mají vyšší průměrnou roční teplotu než Krkonoše. Tyto rozdíly jsou podrobně zpracovány na [interaktivních mapách](https://arcg.is/9efnb0). (_Tyto mapy srovnávají průměrné teploty za jednotlivá desetiletí, rozdíl mezi průměrnou teplotou 1961–1970 a průměrnou teplotou 2011–2018 v nich vychází 1,5 °C. V naší grafice zobrazujeme rozdíl mezi koncovými body průměrného teplotního trendu za posledních 64 let, který vychází 2,3 °C._)
* S oteplením souvisí vyšší teploty v zimních měsících (a tedy méně sněhu), vlny veder a vyšší teploty v letních měsících (a tedy zvýšený odpar zesilující sucho) nebo třeba dřívější kvetení stromů a rostlin (s důsledky pro alergiky).
* Nárůst teploty v ČR je přibližně dvojnásobný než nárůst světové průměrné teplotní anomálie ([NOAA](https://www.climate.gov/maps-data/dataset/global-temperature-anomalies-graphing-tool), [NASA](https://earthobservatory.nasa.gov/world-of-change/DecadalTemp)). Obecně platí, že pevnina se otepluje rychleji než oceán a severní polokoule se otepluje rychleji než jižní. Světová průměrná teplotní anomálie však průměruje pevninu, oceán, severní i jižní polokouli a tedy světový trend oteplování je přibližně poloviční než oteplení v pevninských částech severní polokoule.
* Růst teploty je způsoben především činností člověka – emisemi skleníkových plynů, odlesňováním apod. O dynamice klimatického systému bylo napsáno mnoho knih a studií. Pro stručnost uvádíme odkaz na český překlad webu [Skeptical science](https://skepticalscience.com/translation.php?lang=1) s dalšími informacemi.
