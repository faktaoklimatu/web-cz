---
layout:     infographic
title:      "Průměrná teplota v ČR v jednotlivých měsících"
slug:       "teplota-cr-mesice"
redirect_from: "/teplota-cr-mesice"
published:  2019-07-20
weight:     105
tags-scopes: [ cr ]
tags-topics: [ klima ]
caption:    "Srovnání teplot jednotlivých měsíců dekád 1961–1970 a 2012–2021. Průměrná roční teplota se od roku 1961 zvýšila o 2,0 °C, ale oteplení se v různých měsících liší, například v květnu se teplota zvýšila průměrně o 1,6 °C. Nejvíce se oteplilo v prosinci, lednu, červenci a srpnu."
# TODO: Nahradit za dataset, až bude text dopsaný.
# dataset:    "teplota-cr"
data-our:   "https://docs.google.com/spreadsheets/d/1uxIsR2OcKT1rF7cvLiT_QrezAXN63ikOIfpef7TZvMc/edit?usp=sharing"
data-orig:  [ [ "Zdrojová data ČHMÚ", "https://intranet.chmi.cz/historicka-data/pocasi/uzemni-teploty" ] ]

---

## Další komentáře a odkazy

* Průměrné teploty jednotlivých měsíců v různých letech kolísají. Například leden 2017 měl v ČR průměrnou teplotu −5,6 °C, zatímco leden 2018 měl průměrnou teplotu +1,8 °C – variabilita v teplotách jednotlivých měsíců je tedy docela velká. Vypočtené [trendy teplot pro jednotlivé měsíce](/infografiky/trend-teplot-cr) ukazují podobné výsledky jako srovnání průměrných teplot posledních deseti let (2012–2021) a dekády 1961–1970 (tzn. nejstarších měření, která <glossary id="chmu">ČHMÚ</glossary> poskytuje).
* Mezi ročními teplotami je také poměrně velká variabilita – např. v roce 1994 dosáhla průměrná teplota hodnoty 8,9 °C, zatímco o dva roky později to bylo 6,3 °C. Roční teploty proto průměrujeme po dekádách, abychom potlačili vlivy tohoto "šumu". Interval deseti let zároveň zhruba odpovídá jedenáctiletým cyklům sluneční aktivity, jež mohou mít na teploty také vliv.
* Vyšší teploty v letních měsících se projevují jako vlny veder a navyšují tak počet [tropických dní](/infografiky/tropicke-dny-praha) (tedy dní, kdy ani v noci teplota neklesne pod 20 °C). Zároveň vyšší teploty v letních měsících způsobují zvýšený odpar, a tedy dále zesilují sucho. (Viz např. článek [Sucho v podzemních vodách](https://www.vtei.cz/2015/08/hydrologicke-sucho-v-podzemnich-vodach/).)
* Vyšší teploty v zimních měsících způsobují menší sněhovou pokrývku (sníh rychleji taje nebo místo sněžení prší), což může mít dopady na doplňování spodních vod – pomalu tající sníh se vsakuje lépe než déšť, který stéká.
