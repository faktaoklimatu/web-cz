---
layout:     infographic
title:      "Výroba elektřiny z OZE v EU a Británii"
slug:       "elektrina-oze-eu"
redirect_from: "/elektrina-oze-eu"
published:  2024-11-12
weight:     93.1
tags-scopes: [ eu ]
tags-topics: [ energetika ]
caption:    "Vývoj podílu obnovitelných zdrojů energie na celkové výrobě elektřiny v letech 2000–2023 v členských státech Evropské unie a ve Velké Británii. Zatímco výroba elektřiny z větru, slunce i biomasy narůstá, ta z vodních elektráren stagnuje."
data-orig:  [["Náš Jupyter notebook", "https://github.com/faktaoklimatu/data-analysis/blob/master/notebooks/per-capita-electricity-generation-eu.ipynb"], ["Ember (výroba a spotřeba elektřiny)", "https://ember-climate.org/project/data-global-electricity-review/"]]
---

## Jak číst tento graf

* Graf znázorňuje **podíl jednotlivých zdrojů na výrobě elektřiny se zaměřením na obnovitelné zdroje energie v letech 2000–2023** ve všech členských státech Evropské unie[^EU] a ve Velké Británii.
* V grafu je zvýrazněná především **elektřina z větru, slunce a biomasy**. Podíl výroby z těchto zdrojů se v EU navýšil **z 2 % v roce 2020 na 33,5 % v roce 2023**, tedy přibližně 15×.
* Pro kontext je v grafu zobrazená i výroba z vodních elektráren, která víceméně stagnuje a výroba z jaderných a fosilních zdrojů (uhlí a zemního plynu).
* U tří zemí není podíl obnovitelných zdrojů vypovídající, proto jsou v grafu potlačeny:
  * U Lucemburska a Litvy z důvodu vysokého importu spotřebované elektřiny (>65 %).
  * U Estonska kvůli výraznému poklesu výroby z fosilních paliv v posledních pěti letech.
* Některé další země (např. Chorvatsko nebo Itálie, v grafu jsou označeny *) dováží 10–25 % spotřebované elektřiny, vývoj výroby OZE je tak potřeba interpretovat v tomto kontextu.
* Pohled skrze výrobu elektřiny na osobu z jednotlivých zdrojů, včetně spotřeby elektřiny, nabízí infografika [Výroba elektřiny na osobu v EU a Británii](/infografiky/elektrina-na-osobu-eu).

## Komentáře ke grafu

* Elektřina představuje pouze část z celkové spotřeby energií, například většina energie spotřebovaná na dopravu či vytápění není v grafu zahrnuta (neboť se jedná o přímé spalování fosilních paliv, nikoli o elektřinu).
* Mnoho států vyváží nebo dováží větší množství elektřiny, Evropská unie jako celek je však v oblasti elektřiny prakticky soběstačná (dováží v průměru pouze 0,5 % spotřebované elektřiny).
  * V zemích s významným dovozem tak domácí obnovitelné zdroje pokryjí menší díl spotřeby než výroby – například Chorvatsko v roce 2023 z obnovitelných zdrojů vyrobilo 69 % z celkově vyrobené elektřiny, ale ve vztahu ke spotřebě tyto zdroje pokryly 63 %.
* Nejvíce 

## Zdroj dat

* Infografika je založená na [datech](https://ember-climate.org/data-catalogue/yearly-electricity-data/) o výrobě a spotřebě elektřiny od organizace [Ember](https://ember-climate.org/). Jedná se o nezávislý klimatický think-tank, zaměřený na podporu přechodu od uhlí k čistým zdrojům elektřiny. Ember vychází především z dat Eurostatu.

* Think-tank Ember kromě datových sad publikuje také každý rok souhrnné zprávy o výrobě elektřiny v [Evropské unii](https://ember-climate.org/insights/research/european-electricity-review-2024/) a [na celém světě](https://ember-climate.org/insights/research/global-electricity-review-2024/).

## Poznámky

[^EU]: Jde o tzv. EU-27: 27 států, které jsou k roku 2024 součástí Evropské unie, tedy bez Velké Británie, která formálně Unii opustila 31. ledna 2020.
