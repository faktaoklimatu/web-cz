---
layout:     infographic
title:      "Emise skleníkových plynů Slovenska podle sektorů"
slug:       "emise-sr"
redirect_from: "/emise-sr"
published:  2020-10-14
weight:     97
tags-scopes: [ eu ]
tags-topics: [ emise ]
caption:    "Rozložení celkových emisí skleníkových plynů (v tunách CO<sub>2</sub> ekvivalentu) na Slovensku za rok 2018 v jednotlivých sektorech lidské činnosti. Roční objem emisí Slovenska je 43,53 mil. tun. V přepočtu na obyvatele to je 8 t CO<sub>2</sub>eq na obyvatele."
data-our:   "https://docs.google.com/spreadsheets/d/1FIuOP9Q58_0LEEuuhggXpuAnvRcs13e8H1buZKWJB3Y/edit?usp=sharing"
data-orig:  [
    ["Eurostat", "https://appsso.eurostat.ec.europa.eu/nui/show.do?dataset=env_air_gge&lang=en"]
]
---

## Jak číst tento graf a co znamenají jednotlivé sektory?

* Všechny hodnoty emisí uvádíme v jednotkách <glossary id="co2eq">CO<sub>2</sub>eq</glossary>.
* Roční objem emisí Slovenska je 43,53 mil. tun CO<sub>2</sub>eq (údaj z roku 2018). __V přepočtu na obyvatele to je 8 t CO<sub>2</sub>eq/obyvatele.__
* V grafu jsou zobrazeny <glossary id="antropogennisklenikoveplyny">antropogenní emise</glossary> CO<sub>2</sub> a N<sub>2</sub>O, CH<sub>4</sub>, HFC, PFC, SF<sub>6</sub>, NF<sub>3</sub> vyjádřené jako <glossary id="co2eq">CO<sub>2</sub>eq</glossary>. Jednotka CO<sub>2</sub> ekvivalent zohledňuje dlouhodobý efekt skleníkových plynů v atmosféře a převádí je na množství CO<sub>2</sub>, které by mělo stejný efekt. Více viz článek [Global warming potential](https://en.wikipedia.org/wiki/Global_warming_potential).
* __Průmyslové procesy:__ 9,61 mil. tun CO<sub>2</sub> (22,1 % celkových emisí, 1&thinsp;770 kg CO<sub>2</sub>eq na obyvatele ročně). Emise z průmyslových procesů, při kterých dochází k uvolňování skleníkových plynů do atmosféry jinak než spalováním fosilních paliv – výroba železa a oceli, výroba cementu apod. Konkrétní roční údaje jednotlivých položek: výroba oceli a jiných kovů 4,75 Mt (10,9 %); výroba cementu a jiných minerálů 2,28 Mt (5,24 %); chemický průmysl 1,7 Mt (3,9 %); plyny pro chlazení a klimatizaci 0,7 Mt (1,6 %).
* __Doprava:__ 7,92 mil. tun CO<sub>2</sub> (18,2 % celkových emisí, 1&thinsp;460 kg CO<sub>2</sub>eq na obyvatele ročně). Osobní automobilová doprava vyprodukuje 4,03 mil. tun CO<sub>2</sub> (9,3 %) ročně, zatímco nákladní a autobusová doprava je zodpovědná za 3,29 mil. tun CO<sub>2</sub> (7,6 %). Vlaková doprava je v grafu započtena, ale je příliš malá na to, aby se zobrazila (93 tisíc tun CO<sub>2</sub>eq, což je 0,2 % celkových ročních emisí). Emise z letecké dopravy jsou 189 tisíc tun tun CO<sub>2</sub> (0,4 %, 35 kg na obyvatele ročně) a odpovídá emisím vyprodukovaným lety z letišť na Slovensku. Je to tedy pravděpodobně podhodnocený údaj (mnoho Slováků létá z Vídně) a neodpovídá zcela množství emisí, které Slováci způsobí (typicky např. let z Bratislavy do New Yorku s přestupem v Dublinu se započítá do zobrazených emisí jen jako Bratislava–Dublin, zatímco emise z letu Dublin–New York se započtou Irsku). Není také započítáno, že emise vypuštěné vysoko v atmosféře mají přibližně dvojnásobný efekt. Snížit emise z dopravy je možné přechodem na nízkouhlíková paliva (např. na elektřinu, biometan nebo vodík), zvýšením podílu vlakové a autobusové dopravy a snížením nutnosti přepravy (což může znamenat třeba bydlet blíže práci).
* __Spalování v průmyslu:__ 7,63 mil. tun CO<sub>2</sub> (17,5 % celkových emisí, tedy 1&thinsp;400 kg CO<sub>2</sub>eq na obyvatele ročně). Emise, které pochází ze spalování fosilních paliv pro potřeby průmyslu, typicky když je při výrobě potřeba něco zahřívat (destilace, sušení, tavení apod.). Největší část tvoří výroba železa a oceli a to 3,53 mil. tun CO<sub>2</sub> (8,1 %).
* __Energetika:__ 7,43 milionů tun CO<sub>2</sub> (17,1 % celkových emisí, 1&thinsp;370 kg CO<sub>2</sub>eq na obyvatele ročně). Emise v energetice pochází především z výroby a úpravy paliv (2,67 milionů tun, resp. 6,1 % celkových ročních emisí) a tepláren (2,4 mil. tun, či 5,5 % celkových emisí ročně) a dále z tepelných elektráren (2,37 milionů tun, resp. 5,4 % celkových ročních emisí). Emise skleníkových plynů původem z energetiky je možné snížit energetickými úsporami a rozvojem obnovitelných a nízkouhlíkových zdrojů energie.
* __Spalování v domácnostech, institucích a zemědělství:__ 4,83 mil. tun CO<sub>2</sub> (11,1 % celkových emisí, tedy 890 kg CO<sub>2</sub>eq na obyvatele ročně). Jde o topení a ohřev vody (pokud energie není dodávána z teplárny), vaření apod. Také sem patří spalování pohonných hmot v zemědělství a lesnictví.
* __Zemědělství:__ 2,75 mil. tun CO<sub>2</sub>eq (6,3 % celkových emisí, 500 kg CO<sub>2</sub>eq na obyvatele ročně). Emise v zemědělství pochází především z chovu hospodářských zvířat (1,27 mil. tun) v podobě emisí metanu a také z obdělávání půdy a s tím spojenými emisemi N<sub>2</sub>O (1,39 mil. tun CO<sub>2</sub>eq). K omezení emisí metanu ze zemědělství by vedlo snížení počtu chovaného dobytka (a s tím související snížení spotřeby hovězího masa a mléčných výrobků), správné nakládání se statkovými hnojivy (například jejich stabilizací v bioplynových stanicích) a méně intenzivní hnojení průmyslovými hnojivy.
* __Odpadové hospodářství:__ 1,68 mil. tun CO<sub>2</sub>eq ročně (3,9 % celkových emisí, 310 kg CO<sub>2</sub>eq na obyvatele ročně). Emise z odpadového hospodářství produkují především skládky odpadu, ze kterých do atmosféry uniká metan, který vzniká rozkladem biologicky rozložitelného materiálu v tělese skládky. Řešením je zákaz skládkování využitelných odpadů po vzoru většiny zemí EU a využití biologicky rozložitelných odpadů k produkci biometanu pro užití namísto zemního plynu například v dopravě.

## Poznámky k datům o emisích

* Emisní inventura poskytovaná Eurostatem využívá formát a strukturu dat CRF (*common reporting format*), veškerá metodika k výpočtům a reportingu je na stránkách národního programu inventarizace emisí ([NGGIP - national greenhouse gas inventory programme](https://www.ipcc-nggip.iges.or.jp/)) a je závazná pro všechny státy [UNFCCC](https://cs.wikipedia.org/wiki/R%C3%A1mcov%C3%A1_%C3%BAmluva_OSN_o_zm%C4%9Bn%C4%9B_klimatu).
* Data o emisích poskytují Eurostatu jednotlivé země EU – tedy data za Slovensko reportovalo přímo Slovensko, konkrétně skrze Ministerstvo životného prostredia a Slovenský hydrometeorologický ústav, viz [web národního inventarizačního systému emisí](https://ghg-inventory.shmu.sk/main.php).
* Údaje odpovídají emisím vyprodukovaným v dané zemi, avšak vzhledem k vývozu a dovozu zboží nemusejí odpovídat emisím vzniklých ze spotřeby v dané zemi. Slovensko například do dalších zemí EU vyváží automobily, ocel apod. a dováží zboží z jiných zemí EU nebo z Číny. Zahrnutí letecké dopravy je podobně problematické – zobrazený příspěvek letecké dopravy odpovídá emisím vyprodukovaným lety z letišť na Slovensku. Je tedy pravděpodobně podhodnocený (mnoho Slováků létá z Vídně) a neodpovídá zcela množství emisí, které Slováci způsobí (typicky např. let z Bratislavy do New Yorku s přestupem v Dublinu se započítá do zobrazených emisí jen jako Bratislava-Dublin, zatímco emise z letu Dublin-New York se započtou Irsku). Není také započítáno, že emise vypuštěné vysoko v atmosféře mají přibližně dvojnásobný efekt.
