---
layout:     infographic
title:      "Světové emise CO₂ z fosilních paliv a výroby cementu"
slug:       "emise-fosilni-paliva"
redirect_from: "/emise-fosilni-paliva"
published:  2021-02-26
weight:     95
tags-scopes: [ svet ]
tags-topics: [ emise, energetika ]
caption:    "Světové emise CO<sub>2</sub> ze spalování uhlí, ropy a plynu narostly za posledních 60 let čtyřnásobně. K dosažení uhlíkové neutrality bude potřeba, aby klesly prakticky na nulu. "
data-our:   "https://docs.google.com/spreadsheets/d/19PiqYV6FkttzrNcjkbTQmphzxgydtTc1MB6nDZpybj0/edit?usp=sharing"
data-orig:  [ [ "Global Carbon Budget", "https://www.icos-cp.eu/science-and-impact/global-carbon-budget/2020" ]
            ]
---

## Jak číst tento graf?

* Graf ukazuje **světové emise ze spalování uhlí, ropy a zemního plynu** a pro srovnání také **emise z výroby cementu**. Celkové emise z těchto zdrojů za rok 2019 byly 35 897 milionů tun CO<sub>2</sub>.
* V grafu jsou jako emise z výroby cementu znázorněny pouze emise pocházející z chemické reakce CaCO<sub>3</sub> + teplo ⟶ CaO + CO<sub>2</sub>. Emise vzniklé spalováním uhlí či plynu na ohřev jsou započteny jako emise příslušného paliva.  

## Více o jednotlivých palivech a cementu

{% include preview-box.html
    title="Z čeho se vyrábí elektřina?"
    text="Na rozdíl od ropy jsou uhlí a zemní plyn významnými palivy pro výrobu elektřiny."
    slug="elektrina-svet"
%}

### Uhlí

* **Použití:** Především pro výrobu elektřiny a tepla ([Mapa uhelných elektráren světa](https://www.carbonbrief.org/mapped-worlds-coal-power-plants)), v průmyslu pro tavení železa či skla nebo jiné zahřívání.
* **Těžba a přeprava:** Celkově se za rok 2019 vytěžilo přibližně [8 miliard tun uhlí](https://www.iea.org/reports/coal-information-overview). Zdaleka nejvíce uhlí se těží v Číně (46 % světové produkce), následují Indie (10 %), USA (8 %), Indonésie (8 %) a Austrálie (6 %). Na rozdíl od ropy a zemního plynu, které lze přepravovat ropovody a plynovody, je uhlí nutné na místo spotřeby dovážet.
* V grafu je vidět pozoruhodný **nárůst spotřeby uhlí po roce 2000**, který byl způsoben industrializací Číny, Indie a dalších asijských zemí. Spotřeba uhlí v Evropě i USA v posledních desetiletích klesá.

### Ropa

* **Použití:** Většina ropy – či přesněji řečeno benzínu a nafty z ropy vyrobených – se spaluje v dopravě. K výrobě elektřiny a tepla se používá spíše výjimečně.
* **Těžba a přeprava:** Celkově se na světě těží okolo [100 milionů barelů ropy](https://www.eia.gov/outlooks/steo/report/global_oil.php) za den, tedy asi 5 miliard tun za rok (2019). Nejvíce ropy se těží v zemích Perského zálivu (asi 32 % světové produkce), dále v USA (15 %) a Rusku (13 %). Zatímco USA pokrývá těžbou vlastní spotřebu, většina ostatních významných producentů ropy svou těžbu exportuje. Asi 61 % ropy se [přepravuje po moři](https://talkbusiness.net/2017/08/61-of-global-crude-oil-and-petroleum-products-transported-by-sea/), zbytek skrze [ropovody](http://worldmap.harvard.edu/data/geonode:global_oil_pipelines_7z9).
* V grafu je vidět několikaletý **pokles spotřeby po roce 1979**, který byl způsoben [ropnou krizí](https://en.wikipedia.org/wiki/1979_oil_crisis) po revoluci v Íránu a následné válce mezi Íránem a Irákem. Světová těžba tehdy poklesla asi o 4 % a cena ropy vyskočila na dvojnásobek.

### Plyn

* **Použití:** Výroba elektřiny a tepla v domácnostech (topení, vaření, ohřev vody) i průmyslu.
* **Těžba a přeprava:** Celkově se za rok 2019 vytěžilo [4000 miliard m<sup>3</sup>](https://www.bp.com/content/dam/bp/business-sites/en/global/corporate/pdfs/energy-economics/statistical-review/bp-stats-review-2019-natural-gas.pdf), tedy asi 3,2 miliard tun zemního plynu. Mezi největší producenty patří USA (21 % světové produkce), Rusko (17 %) a státy Perského zálivu (dohromady 18 %). [Přeprava zemního plynu](https://en.wikipedia.org/wiki/Natural_gas#/media/File:Global_Gas_trade_both_LNG_and_Pipeline.png) probíhá jak skrz plynovody, tak pomocí lodí, které přepravují zkapalněný plyn.
* Spalování zemního plynu je pro výrobu elektřiny výrazně efektivnější než spalování uhlí. <glossary id="ipcc">IPCC</glossary> odhaduje emisní intenzitu zemního plynu v rozmezí 410–650 g CO<sub>2</sub>eq/kWh (včetně těžby a přepravy), pro spalování uhlí uvádí rozmezí 740–910 g CO<sub>2</sub>eq/kWh. Tato skutečnost představuje významný důvod pro tzv. <glossary id="phase-out">uhelný phase-out</glossary>, kdy dochází k nahrazování uhelných elektráren kombinací obnovitelných zdrojů energie a plynových elektráren.
* Kromě emisí CO<sub>2</sub> ze spalování vznikají při těžbě a přepravě zemního plynu i emise methanu. Jde především o [úniky plynu při těžbě](https://en.wikipedia.org/wiki/Fugitive_emission), jejichž roční objem se odhaduje přibližně na [100 miliónů tun CH<sub>4</sub>](https://www.carbonbrief.org/scientists-concerned-by-record-high-global-methane-emissions), což odpovídá asi třetině antropogenních emisí methanu.

### Cement

{% include preview-box.html
    title="Podrobněji o emisích z výroby cementu"
    text="Výroba jedné tuny cementu vytvoří přibližně 1 až 1,2 tuny CO₂. Náš explainer tento proces přibližuje podrobněji."
    slug="emise-vyroba-cementu"
%}

* Cement se vyrábí zahříváním směsi vápence a jílu na teploty okolo 1450 °C, kdy se působením tepla vápenec rozkládá na oxid vápenatý a oxid uhličitý. Přibližně polovina celkových emisí CO<sub>2</sub> z výroby cementu vzniká jako důsledek chemické reakce CaCO<sub>3</sub> + teplo ⟶ CaO + CO<sub>2</sub>, druhá polovina celkových emisí souvisí se spalováním uhlí či plynu. V kategorii *cement* jsou v grafu zaneseny pouze emise z chemické reakce. Emise ze spalování jsou součástí grafů pro příslušná fosilní paliva.
* Celkové emise z výroby cementu (včetně paliv na ohřev) jsou přibližně 2,8 miliard tun CO<sub>2</sub>, tedy asi 8 % světové produkce CO<sub>2</sub>. Kdyby byl cementárenský průmysl státem, byly by jeho emise třetí největší na světě, hned po Číně a USA.
