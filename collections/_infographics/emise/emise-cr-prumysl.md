---
layout:         infographic
title:          "Emise skleníkových plynů z průmyslu v ČR"
slug:           "emise-cr-prumysl"
redirect_from:  "/emise-cr-prumysl"
published:      2023-08-17
weight:         51
tags-scopes:    [ cr ]
tags-topics:    [ emise ]
caption:        "Z průmyslu pochází čtvrtina celkových emisí skleníkových plynů v České republice. Průmysl je tak po výrobě elektřiny a tepla druhým největším producentem těchto emisí."
data-our:       "https://docs.google.com/spreadsheets/d/1Kb-etm4-WzWjTrB06j_36weB7u6kdgQEYgSGMjTuJdQ/edit?usp=sharing"
data-orig:
  - [ "Eurostat", "https://ec.europa.eu/eurostat/web/products-datasets/-/ENV_AIR_GGE" ]
---

## Jak číst tento graf?

{% include preview-box.html
    class="highlight-text-box"
    text="Přímé emise skleníkových plynů v průmyslu vznikají jednak spalováním fosilních paliv (při výrobě je často nutné dosáhnout vysokých teplot) a jednak během chemických reakcí."
%}

Hodnoty v grafu se vztahují k <glossary id="antropogennisklenikoveplyny">antropogenním emisím</glossary> skleníkových plynů. Ve většině kategorií jde o emise CO<sub>2</sub>. F-plyny (HFC, PFC, SF<sub>6</sub>, NF<sub>3</sub>) jsou uvedeny samostatně a emisí N<sub>2</sub>O vzniká v průmyslu jen velmi málo – v grafu jsou emise těchto skleníkových plynů vyjádřeny v jednotkách <glossary id="co2eq">CO<sub>2</sub>eq</glossary>.

Roční objem průmyslových emisí České republiky je 31 mil. tun CO<sub>2</sub>eq (údaj z roku 2021), což je 26 % z celkových emisí skleníkových plynů v ČR. To je v přepočtu 2,88 tun CO<sub>2</sub>eq na obyvatele.

U každého průmyslového sektoru je vidět jeho celkový podíl na emisích skleníkových plynů z průmyslu v ČR – ten je vyjádřen v procentech i v milionech tun (megatunách).

{% include preview-box.html
    title="Jaké jsou emise skleníkových plynů z průmyslu v EU?"
    text="Obdobnou [infografiku](/infografiky/emise-eu-prumysl) jsme vytvořili i pro Evropskou unii."
    slug="emise-eu-prumysl"
%}

* **Ocel a další kovy** –  emisně nejnáročnější sektor – 28,7 % celkových průmyslových emisí, přičemž naprostá většina z toho připadá na výrobu železa a oceli (27,8 %). Mezi největší české emitenty v tomto sektoru patří Třinecké železárny a Liberty Ostrava.

* **Minerály a cement** – druhý nejvíce emisně náročný sektor (19,9 % celkových emisí z průmyslu). Nejvíce připadá na výrobu cementu (10,6 % z celkových průmyslových emisí ČR), následuje výroba vápna, skla a dalších produktů. Mezi největší emitenty patři Českomoravský cement, CEMEX, Cement Hranice a Lafarge Cement. Dále se jedná o vápenky Vitošov a Čertovy schody.

* **Chemikálie a hnojiva** – 17,5 % z celkových emisí z průmyslu. Největší podíl má produkce amoniaku (na výrobu hnojiv). Další významnou kategorií jsou petrochemikálie, které se používají například při výrobě plastů.

* **F-plyny** – 12 % z celkových průmyslových emisí (tedy cca 3 % celkových emisí ČR). Jde o významnou kategorii, která zahrnuje velmi silné skleníkové plyny, jež mají na změny klimatu vliv i v relativně malém množství. Například plyn SF<sub>6</sub> má 23 500krát větší potenciál globálního oteplování než CO<sub>2</sub>.[^gwp] F-plyny se využívají jako technické plyny, například v ledničkách a klimatizacích. Hledají se za ně náhrady, ty ale bývají méně efektivní.

* **Potraviny a alkohol** – 3,9 % z celkových průmyslových emisí ČR (jde například o výrobu tepla potřebného k destilaci, sušení či pražení).

* **Papírenský průmysl** a výroba obalů – 2,7 % celkových průmyslových emisí ČR (spalování, zejména během sušení papíru).

* **Ostatní průmyslová odvětví** – v součtu 9,6 % celkových průmyslových emisí ČR. V těchto sektorech často nejde o výrobu suroviny, ale spíše o montování výrobků. Spadá sem částečně výroba například v rámci automobilového průmyslu. Zároveň do této kategorie spadají i emise ze stavebnictví, kde se jedná například o pálení cihel.

* **Rafinace ropy a jiných paliv** – 5,7 % celkových emisí z průmyslu ČR. Surovou ropu je nutné pro další použití zpracovat, což je energeticky náročný proces, při kterém se zároveň během chemických reakcí uvolňuje značné množství CO<sub>2</sub>. Ropa se využívá na výrobu paliv pro dopravní prostředky, ale také v průmyslu, například při produkci plastů či hnojiv. V dopravě bude poptávka po ní postupně klesat, v průmyslu ale může do budoucna i růst. Největšími emitenty v této oblasti jsou rafinérie v Litvínově a v Kralupech nad Vltavou.

## Přímé a nepřímé emise v průmyslu

Při počítání uhlíkové stopy je důležité rozlišovat tzv. přímé a nepřímé emise – v emisním účetnictví firem se označují kategoriemi Scope 1, 2 a 3. Přes 90 % průmyslových emisí v tomto přehledu spadá pod Scope 1, kategorie Scope 2 není zahrnuta. Emise spadající pod Scope 3 se týkají zejména F-plynů, u těch je však situace složitější, protože nejde pouze o výrobu, ale také o jejich používání a úniky.

{% capture scope %}

Tyto kategorie se používají ke klasifikaci emisí skleníkových plynů a jsou důležité pro všechny firmy, které počítají své emise.

**Scope 1** označuje **přímé emise** vznikající při využívání zdrojů, které firma vlastní. Takové emise jsou spojeny například s výrobou cementu, kde se kvůli dosažení vysokých teplot spalují fosilní paliva. Také chemické reakce, k nimž při výrobě cementu dochází a při nichž se uvolňuje CO<sub>2</sub>, spadají do scope 1, protože vznikají přímo v rámci daného provozu.

**Scope 2** označuje **nepřímé emise z nákupu elektřiny či tepla**. Například většina emisí CO<sub>2</sub> spojená s produkcí hliníku jsou emise vznikající při výrobě elektřiny, která je nutná pro proces elektrolýzy. Jestliže si daný podnik nevyrábí elektřinu sám a nakupuje ji ze sítě, počítají se tyto emise do scope 2.

**Scope 3** označuje **nepřímé emise, které vznikají v rámci celého hodnotového řetězce**. Například pro výrobu oceli je nutné nejprve těžit železnou rudu (už při této těžbě vznikají emise skleníkových plynů), poté ji dopravit do ocelárny (to zase vyžaduje přepravu dopravními prostředky). Tyto emise uvolněné ještě před samotnou výrobou oceli se označují jako *upstream* emise. Emise vznikající po výrobě daného produktu klasifikujeme jako *downstream* emise – u oceli by například šlo o dopravu vyrobeného produktu k zákazníkům. V případě oceli [podle Deloitte](https://www2.deloitte.com/nl/nl/pages/sustainability/articles/decarbonizing-the-steel-value-chain.html) 95 % emisí skleníkových plynů pochází přímo z výroby zatímco těžba se na emisích ocelářského průmyslu podílí 4 % a doprava pouze 1 %. U některých produktů je ale emisně náročné i jejich využívání. V této infografice to platí například pro F-plyny. Platí to například i pro auta se spalovacím motorem. Většina skleníkových plynů vzniká během jejich používání a emise z výroby tvoří pouze menšinu.

{% endcapture %}

{% include expander-figure.html
    name="scope"
    expanded=false
    class="contrast-figure "
    label="Co je Scope 1, 2 a 3"
    content=scope
%}

## Poznámky k datům o emisích

Emisní inventura poskytovaná Eurostatem využívá formát a strukturu dat CRF (_Common Reporting Format_). Metodiku k výpočtům a reportingu lze najít na stránkách národního programu inventarizace emisí ([NGGIP – National Greenhouse Gas Inventories Programme](https://www.ipcc-nggip.iges.or.jp/)). Tato metodika je závazná pro všechny státy [UNFCCC](https://cs.wikipedia.org/wiki/R%C3%A1mcov%C3%A1_%C3%BAmluva_OSN_o_zm%C4%9Bn%C4%9B_klimatu). Data o emisích poskytují Eurostatu jednotlivé členské státy EU – za Českou republiku je sestavuje ČHMÚ ve spolupráci s dalšími českými institucemi.

## Zdroje

[^gwp]: [Environmental Protection Agency, 2023: Sulfur Hexafluoride SF<sub>6</sub> Basics](https://www.epa.gov/eps-partnership/sulfur-hexafluoride-sf6-basics)
