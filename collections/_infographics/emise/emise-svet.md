---
layout:     infographic
title:      "Emise skleníkových plynů světa"
slug:       "emise-svet"
redirect_from: "/emise-svet"
published:  2019-10-28
weight:     80
tags-scopes: [ svet ]
tags-topics: [ emise ]
caption:    "Poměrové srovnání ročních emisí regionů světa a přepočet na obyvatele."
data-orig:
  - [ "Náš Jupyter notebook", "https://github.com/faktaoklimatu/data-analysis/blob/master/notebooks/emissions/treemap-Global.ipynb" ]
  - [ "Zdrojová databáze EDGAR", "https://edgar.jrc.ec.europa.eu/dataset_ghg2024" ]
---

## Jak číst tento graf?

* Všechny hodnoty emisí uvádíme v jednotkách <glossary id="co2eq">CO<sub>2</sub>eq</glossary>.
* V levé části jsou celkové roční emise světových regionů za rok 2023 v gigatunách CO<sub>2</sub>eq včetně procentuálního zastoupení (jedna gigatuna je miliarda tun). Plochy jednotlivých obdélníků odpovídají relativním emisím daného regionu. **Celosvětové emise v roce 2023 byly 53 gigatun CO<sub>2</sub>eq.**
* V pravé části jsou roční emise přepočtené na jednoho obyvatele daného regionu vyjádřeny v tunách CO<sub>2</sub>eq. Levá část tedy umožňuje porovnání absolutních emisí regionů, oproti tomu pravá část ukazuje, jak k celosvětovým emisím přispívá průměrný obyvatel daného regionu.
* Infografika [Emise skleníkových plynů EU](/infografiky/emise-eu) znázorňuje stejné údaje pro jednotlivé státy Evropské unie včetně České republiky.
* Podrobnější srovnání států a regionů podle emisí na osobu ukazuje související infografika [Emise světových regionů přepočtené na osobu](/infografiky/emise-svet-na-osobu).

## Zajímavosti a komentáře ke grafu

* Česká republika produkuje 0,114 CO<sub>2</sub>eq ročně, co odpovídá 0,22 % světových emisí na 0,13 % globální populace. Pokud by každý obyvatel Země produkoval tolik emisí jako průměrný Čech, globální emise by vzrostly na 86 gigatun CO<sub>2</sub>eq ročně, tedy na dvojnásobek současných emisí.
* Asie produkuje více než polovinu globálních emisí, zároveň však představuje 59&thinsp;% globální populace. Pokud by každý obyvatel planety produkoval stejně emisí jako průměrný obyvatel Asie, celkové emise by mírně poklesly na 52,2 gigatun CO<sub>2</sub>eq ročně.
* Z jednotlivých států má v absolutních číslech nejvyšší emise Čína. K prudkému nárůstu emisí zde došlo především mezi lety 2000 a 2011, od roku 2012 čínské emise rostou [výrazně pomalejším tempem](https://unearthed.greenpeace.org/2019/02/28/china-coal-renewable-energy-2018-data-trends/) a od roku 2024 [stangují nebo dokonce klesají](https://www.bbc.com/news/articles/c4gdd6jdm42o). V Číně od roku 2021 funguje [celostátní program](https://icapcarbonaction.com/en/ets/china-national-ets) pro obchodování s emisemi v sektoru výroby elektřiny, který mát být od roku 2025 [má být rozšířený](https://icapcarbonaction.com/en/news/china-officially-expands-national-ets-cement-steel-and-aluminum-sectors) na další průmyslové sektory. V roce 2024 se v Číně [prodaly více dvě třetiny](https://www.iea.org/reports/global-ev-outlook-2025/trends-in-electric-car-markets-2) všech elektrických aut.
* V přepočtu na obyvatele má ze sledovaných regionů nejvyšší emise Severní Amerika mimo USA - přibližně dvojnásobné v porovnání s obyvateli České republiky. Některé blízkovýchodní státy však mají ještě vyšší emise na obyvatele (například Kuvajt nebo Spojené arabské emiráty).

## Poznámky k datům o emisích

* Zdrojem dat je databáze EDGAR (Emission Database for Global Atmospheric Research, Emisní databáze pro globální výzkum atmosféry) provozovaná Evropskou agenturou pro životní prostředí.
* Graf uvádí data za rok 2023, neboť v době přípravy podkladů pro graf (září 2025) nebyly k dispozici novější data o emisích skleníkových plynů za jednotlivé státy světa (novější data jsou dostupná pouze pro některé regiony nebo se týkají pouze emisí oxidu uhličitého a nezahrnují ostatní skleníkové plyny).
* Údaje odpovídají emisím vyprodukovaným v daném regionu, avšak vzhledem k vývozu a dovozu zboží nemusejí odpovídat emisím vzniklých ze spotřeby v daném regionu.
* V grafu jsou zobrazeny <glossary id="antropogennisklenikoveplyny">antropogenní emise</glossary> CO<sub>2</sub>, N<sub>2</sub>O a CH<sub>4</sub> vyjádřené jako <glossary id="co2eq">CO<sub>2</sub>eq</glossary>, nejsou zde zahrnuty některé marginální skleníkové plyny.
