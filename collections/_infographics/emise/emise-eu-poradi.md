---
layout:     infographic
title:      "Pořadí států EU podle emisí skleníkových plynů"
slug:       "emise-eu-poradi"
redirect_from: "/emise-eu-poradi"
published:  2019-08-22
weight:     60
tags-scopes: [ eu ]
tags-topics: [ emise ]
caption:    "Vztah mezi celkovými ročními emisemi jednotlivých států EU a jejich přepočtem na obyvatele."
data-our:    "https://docs.google.com/spreadsheets/d/1KNL5d1CwLsLc8INquN7z5ABdr52APEsDjEsUcYGh_Mk/edit?usp=sharing"
data-orig:  [ [ "Eurostat", "https://ec.europa.eu/eurostat/databrowser/product/view/ENV_AIR_GGE" ] ]
---

## Jak číst tento graf?

* Všechny hodnoty emisí uvádíme v jednotkách <glossary id="co2eq">CO<sub>2</sub>eq</glossary>.
* Graf zobrazuje vztah mezi celkovými ročními emisemi jednotlivých států EU a jejich přepočtem na obyvatele. Česká republika je zvýrazněna, barva čar se mění dle velikosti rozporu mezi absolutní a relativní hodnotou (čím větší rozdíl, tím tmavší).
* Největší státy EU (jak [z hlediska počtu obyvatel](https://en.wikipedia.org/wiki/List_of_European_Union_member_states_by_population), tak [z hlediska HDP](https://en.wikipedia.org/wiki/List_of_sovereign_states_in_Europe_by_GDP_(nominal))) mají v absolutních číslech nejvyšší emise:
  * Německo se svými cca 83 mil. obyvateli 935,8 mil. t CO<sub>2</sub>eq
  * Francie se svými cca 67 mil. obyvateli 475,4 mil. t CO<sub>2</sub>eq
  * Velká Británie se svými cca 66 mil. obyvateli 516,8 mil. t CO<sub>2</sub>eq
  * Itálie se svými cca 60 mil. obyvateli 438,2 mil. t CO<sub>2</sub>eq
* Česká republika jako stát s cca 10,5 mil. obyvateli a emisemi 131,3 mil. t CO<sub>2</sub>eq __je v přepočtu na obyvatele 4. největším emitentem EU__ a má 2× vyšší emise na obyvatele než srovnatelně velké Švédsko (cca 10 mil. obyvatel)

## Zajímavosti a komentáře k ročním emisím na obyvatele

* Lucembursko, které je v přepočtu na obyvatele na prvním místě, má tak vysoké emise kvůli [nafto-benzínovému turismu](https://today.rtl.lu/news/luxembourg/luxembourgs-carbon-footprint-weighed-down-by-fuel-tourism-2303953) (5× vyšší než průměr EU)
* Estonsko, na druhém místě, má velmi vysoký podíl špinavé energetiky (4,5× vyšší než průměr EU)
* Irsko, na třetím místě, má velmi vysoký podíl zemědělské produkce (skoro 5× vyšší než průměr EU)
* Česká republika, na čtvrtém místě, má velmi vysoký podíl špinavé energetiky (2× vyšší než průměr EU, zejména vlivem hnědouhelných elektráren) - viz naše  [související infografika](/infografiky/emise-cr).
* Všechny zmíněné údaje najdete v našem podrobném datasetu v sekci "Emise na obyvatele podle základních kategorií".

## Poznámky k datům o emisích
* Emisní inventura poskytovaná Eurostatem využívá formát a strukturu dat CRF (common reporting format), veškerá metodika k výpočtům a reportingu je na stránkách národního programu inventarizace emisí ([NGGIP - national greenhouse gas inventory programme](https://www.ipcc-nggip.iges.or.jp/)) a je závazná pro všechny státy [UNFCCC](https://cs.wikipedia.org/wiki/R%C3%A1mcov%C3%A1_%C3%BAmluva_OSN_o_zm%C4%9Bn%C4%9B_klimatu).
* Data o emisích poskytují Eurostatu jednotlivé země EU – tedy data za Českou republiku reportovala přímo Česká republika, konkrétně skrze Evropskou agenturu pro životní prostředí.
* Data za rok 2016 jsme vybrali proto, že pro daný rok máme i data ze systému emisních povolenek a můžeme tedy kombinovat data za stejný rok.
* Údaje odpovídají emisím vyprodukovaným v dané zemi, avšak vzhledem k vývozu a dovozu zboží nemusejí odpovídat emisím vzniklých ze spotřeby v dané zemi. ČR například do dalších zemí EU vyváží elektřinu, ocel, automobily apod a dováží zboží z jiných zemí EU nebo z Číny.
* V rámci této infografiky jsou v údajích o emisích zahrnuty emise z letecké dopravy a zobrazené hodnoty odpovídají emisím vyprodukovaným z letů z letišť v dané zemi. Hodnota tedy nemusí odpovídat přesně množství emisí, které obyvatelé daného státu způsobí (typicky např. let českého člověka do New Yorku s přestupem v Amsterdamu se započítá do emisí ČR jen jako Praha-Amsterdam, zatímco emise z letu Amsterdam-New York se započtou Nizozemí). Není také započítáno, že emise vypuštěné vysoko v atmosféře mají přibližně dvojnásobný efekt.
* V grafu jsou zobrazeny <glossary id="antropogennisklenikoveplyny">antropogenní emise</glossary> CO<sub>2</sub> a N<sub>2</sub>O, CH<sub>4</sub>, HFCs, PFCs, SF<sub>6</sub>, NF<sub>3</sub> vyjádřené jako <glossary id="co2eq">CO<sub>2</sub>eq</glossary>. Tyto sloučeniny jsou zahrnuty do [UNFCCC/Kjótského protokolu](https://ghgprotocol.org/sites/default/files/standards_supporting/Required%20gases%20and%20GWP%20values.pdf) jako skleníkové plyny.
