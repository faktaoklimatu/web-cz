---
layout:        infographic
title:         "Vývoj světových emisí CO₂"
slug:          "emise-co2-svet-vyvoj"
redirect_from: "/emise-co2-svet-vyvoj"
published:     2023-08-11
weight:        75
tags-scopes:   [ svet ]
tags-topics:   [ emise ]
caption:       "Emise oxidu uhličitého vzrostly ze 17 miliard tun v roce 1959 na 41,4 miliard tun v roce 2023. Z naprosté většiny nyní pochází ze spalování fosilních paliv a z průmyslových procesů."
data-our:   "https://docs.google.com/spreadsheets/d/1z5M-S0l9FrBlkAt1D6so0PncsN4gIu3HJTLNy2HWpuQ/edit?usp=sharing"
data-orig:
  - [ "Global Carbon Budget", "https://essd.copernicus.org/articles/17/965/2025/" ]
---

## Co vidíme v grafu?

{% include preview-box.html
    title="Světové emise CO<sub>2</sub> z fosilních paliv a výroby cementu"
    text="Uhlí, ropa a plyn. Jak se vyvíjejí emise z jejich spalování?"
    slug="emise-fosilni-paliva"
%}

* Graf zobrazuje vývoj celkových antropogenních (s lidskou činností spojených) emisí oxidu uhličitého – emisí ze spalování fosilních paliv, emisí z průmyslových procesů a emisí z odlesňování a změn ve využívání půdy.
* Většina antropogenních emisí CO<sub>2</sub> pochází ze spalování fosilních paliv ([ropy, uhlí a zemního plynu](/infografiky/emise-fosilni-paliva)) a z průmyslových procesů. Tyto emise v posledních 60 letech významně vzrostly: z 9 Gt CO<sub>2</sub> v roce 1959 na 38 Gt CO<sub>2</sub> v roce 2023.
* Emise z odlesňování a změn ve využívání půdy (tzv. LULUCF – _land use, land use change and forestry_) dlouhodobě mírně klesají či stagnují: v 60. letech se pohybovaly okolo 6 Gt CO<sub>2</sub> ročně, v posledních letech to bylo už jen 3,5 Gt CO<sub>2</sub> ročně. Většina těchto emisí vzniká v důsledku odlesňování.
* Tempo růstu celkových emisí bylo nejvyšší v dekádě 2000–2009, kdy emise CO<sub>2</sub> rostly ročně průměrně o 0,8 Gt. V letech 2010–2019 emise rostly dál, ale už výrazně pomaleji: o 0,1 Gt CO<sub>2</sub> ročně.

## Jak velký je vliv CO<sub>2</sub> na skleníkový efekt v porovnání s ostatními skleníkovými plyny?

{% include preview-box.html
    title="Závislost oteplení na budoucích emisích CO<sub>2</sub>"
    text="Oteplení planety závisí na tzv. kumulativních emisích CO<sub>2</sub>."
    slug="souvislost-emise-otepleni"
%}

* Rostoucí koncentrace CO<sub>2</sub> jsou z hlediska zesilování skleníkového efektu nejdůležitějším faktorem – způsobují zhruba dvě třetiny radiačního působení.[^radiacnipusobeni] Mezi další významné skleníkové plyny patří metan (CH<sub>4</sub>) a oxid dusný (N<sub>2</sub>O), skleníkový efekt je ale zároveň “zastíněn” působením aerosolů, které částečně odráží příchozí sluneční záření. Jak aerosoly, tak CH<sub>4</sub> a N<sub>2</sub>O mají v atmosféře oproti CO<sub>2</sub> poměrně krátkou životnost, a vliv jejich emisí proto s časem klesá. Z dlouhodobého hlediska závisí oteplení planety především na celkovém množství CO<sub>2</sub>, které bylo zatím do atmosféry vypuštěno – tzv. kumulativních emisích.
* Emise dalších skleníkových plynů (CH<sub>4</sub>, N<sub>2</sub>O a jiné) se někdy přepočítávají na množství CO<sub>2</sub>, které by mělo stejný oteplující efekt, tzv. <glossary id="co2eq">CO<sub>2</sub>eq</glossary>. V roce 2023 byly celkové emise všech skleníkových plynů 55 Gt CO<sub>2</sub>eq. Z toho na oxid uhličitý připadalo 41 Gt, na metan 9 Gt, na oxid dusný 3 Gt a zbylé 2 Gt CO<sub>2</sub>eq připadaly na takzvané <glossary id="cfchfc">F-plyny</glossary>.[^indicators]

## Metodologické poznámky

### Co je Global Carbon Project?

[Global Carbon Project](https://www.globalcarbonproject.org/about/index.htm) je mezinárodní síť vědců z mnoha světových univerzit, jejímž úkolem je agregovat a zpracovávat dostupná data o emisích skleníkových plynů a poznání o bio-geo-chemických cyklech, a vytvářet tak sdílenou znalostní bázi této problematiky. Organizace pravidelně vydává hodnocení emisí oxidu uhličitého pod názvem [_Global Carbon Budget_](https://www.globalcarbonproject.org/carbonbudget/index.htm).

### Jak se data zpracovávají a vyhodnocují?

* Data o emisích skleníkových plynů ze spalování fosilních paliv a průmyslových procesů podle standardizovaných metod dodávají jednotlivé státy či mezinárodní organizace – typicky jde o množství vytěžených nebo prodaných fosilních paliv či vyrobená nebo obchodovaná množství dalších výrobků (ocel, cement apod.).
* Data o emisích skleníkových plynů z odlesňování a změn ve využití půdy je mnohem komplikovanější získat – plochy vytěženého lesa lze sice snadno zjistit díky satelitnímu měření, ale pro výpočet hmoty biomasy nebo množství uvolněného uhlíku z půdy je nutné používat modely. Uváděná data o emisích LULUCF jsou průměrem ze tří použitých modelů.

Pro podrobnější vysvětlení metodiky viz publikaci [Global Carbon Budget 2024](https://essd.copernicus.org/articles/17/965/2025/).

[^radiacnipusobeni]: [Annual Greenhouse Gas Index](https://www.globalchange.gov/browse/indicators/annual-greenhouse-gas-index)
[^indicators]: [Forster et al., 2022: Indicators of Global Climate Change 2024: annual update of large-scale indicators of the state of the climate system and human influence](https://essd.copernicus.org/articles/17/2641/2025/essd-17-2641-2025.pdf)