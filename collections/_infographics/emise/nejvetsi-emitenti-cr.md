---
layout:     infographic
title:      "Největší emitenti ČR"
slug:       "nejvetsi-emitenti-cr"
redirect_from: "/nejvetsi-emitenti-cr"
published:  2021-01-20
weight:     98
tags-scopes: [ cr ]
tags-topics: [ emise ]
caption:    "Téměř polovinu roční produkce skleníkových plynů vypustí několik desítek producentů - elektráren, železáren, cementáren a rafinerií. Většina z nich se nachází v Ústeckém nebo Moravskoslezském kraji. Data jsou k roku 2018."
dataset:    "emise-cr"
---
{% include preview-box.html
    title="Emise skleníkových plynů ČR podle sektorů"
    text="ČR v roce 2018 vypustila 129,4 mil. tun CO<sub>2</sub>eq., což odpovídá 12,2 tun CO<sub>2</sub>eq. na obyvatele."
    slug="emise-cr-detail"
%}

## Co vidíme v mapě?

* Mapa zobrazuje 30 největších zdrojů emisí skleníkových plynů v České republice – elektrárny a teplárny, ocelárny, cementárny a rafinerie. Zobrazení emitenti představují 87 % emisí pokrytých emisními povolenkami ze systému <glossary id="euets">EU ETS</glossary> pro Českou republiku a celkově 45 % ročních emisí skleníkových plynů České republiky.
* U každého zdroje je znázorněno množství emisí, jeden čtvereček odpovídá 250 000 t <glossary id="co2eq">CO<sub>2</sub>eq</glossary>. Barvy odlišují jednotlivá zařízení podle typu hlavní aktivity: elektrárny a teplárny, vápenky a cementárny, rafinérie, železárny a ocelárny.
V oblasti Západních Čech je nakumulována většina zařízení určených k výrobě elektřiny a tepla, zatímco v Moravskoslezském kraji jsou hlavními emitenty podniky určené k výrobě železa a oceli. Významným zdrojem emisí CO<sub>2</sub> jsou také cementárny, jejichž celkový příspěvek v roce 2018 činil 3,5 Mt CO<sub>2</sub>eq.
* Pro přehlednost jsme u některých zdrojů sloučili více různých emitentů registrovaných v systému ETS do jednoho zobrazeného celku. Např. _Plzeňská teplárenská_ má zvlášť registrované dvě velké teplárny v různých částech města nebo mnohé elektrárny mají zvlášť registrované svoje jednotlivé bloky. Dále jsme přiřadili k hutním podnikům jejich teplárenské složky, protože jsou nutnou součástí jejich provozu (to je jisté zjednodušení, protože tyto teplárenské podniky část vyrobeného tepla či páry dodávají i externím zákazníkům).
* Prakticky všechny zobrazené zdroje emisí produkují pouze CO<sub>2</sub>, jen rafinerie mohou vedle CO<sub>2</sub> vytvářet další skleníkové plyny. V rámci systému obchodování s emisními povolenkami EU ETS i v naší grafice jsou jiné skleníkové plyny než oxid uhličitý převedeny na ekvivalentní množství CO<sub>2</sub>, označované <glossary id="co2eq">CO<sub>2</sub>eq</glossary>.
* _ČEZ_ vlastní 10 zařízení, další jsou ve vlastnictví _Sev.en Energy_, _Skupiny TAURON_ a _LIBERTY Steel Group_.

## Další poznámky

* Protože jsou údaje z roku 2018, některé podniky již omezily či ukončily provoz v důsledku růstu cen emisních povolenek nebo prošly rozsáhlejší ekologizací.  Například v polovině roku 2020 byl ukončen provoz hnědouhelné Elektrárny Prunéřov I, a tak v provozu nadále zůstává pouze Elektrárna Prunéřov II. Emise Prunéřova se tímto do budoucna sníží asi o 50 % oproti tomu, co zobrazujeme v infografice.
* Evropský ETS byl spuštěn v roce 2005 jako první mezinárodní systém pro obchodování s emisními povolenkami a pokrývá 45 % emisí skleníkových plynů v EU, především v sektorech energetiky, těžkého průmyslu a letectví. Data z EU ETS poskytují souhrnné údaje o emisích a povolenkách podle zemí, odvětví a roku a pocházejí hlavně z protokolu transakcí EU EUTL. Data jsou poskytována Evropskou komisí a spravována Evropskou agenturou pro životní prostředí.
* Pro širší kontext si můžete prohlédnout uhelné elektrárny světa na [interaktivní mapě](https://www.carbonbrief.org/mapped-worlds-coal-power-plants), která mj. umožňuje i posun v čase. Odpoví na otázky typu kdy nastal uhelný boom v Číně nebo jak výkonné máme elektrárny třeba oproti Polsku.
