---
layout:        infographic
title:         "Emise skleníkových plynů v ČR v letech 1990–2020"
slug:          "Vývoj světových emisí CO<sub>2</sub>"
redirect_from: "/emise-svet-vyvoj-co2"
published:     2023-08-07
weight:        75
tags-scopes:   [ svet ]
tags-topics:   [ emise ]
caption:       "Emise oxidu uhličitého dlouhodobě rostou. V poslední dekádě však jejich růst výrazně zpomalil."
data-our:   
data-orig:  
---

## Co vidíme v grafu?
* Graf zobrazuje vývoj celkových antropogenních emisí oxidu uhličitého, emisí tedy ze spalování fosilních paliv, emisí z průmyslových procesů a emisí z odlesňování a změn ve využití půdy.
* Většina antropogenních emisí CO2 pochází ze spalování fosilních paliv ([ropy, uhlí a zemního plynu](/emise-fosilni-paliva)) a z průmyslových procesů. Tyto emise v posledních 60 letech významně rostly z 9 GtCO2 v roce 1959 na 37 GtCO2 v roce 2021. 
* Emise z odlesňování a změn využití půdy (tzv. LULUCF - land use, land use change and forestry) dlouhodobě mírně klesají či stagnují: v 60.letech byly emise LULUCF typicky okolo  6 GtCO2 ročně, v posledních dekádách už jen 3,5 GtCO2 ročně. Většina z těchto emisí je způsobená odlesňováním. 
* Tempo růstu celkových emisí bylo nejvyšší v dekádě 2000-2009, kdy emise CO2 rostly ročně průměrně o 0,8 Gt. V letech 2010-2019 růst emisí výrazně zpomalil na 0.3 Gt CO2 ročně.   

## Jak velký je vliv CO2 na skleníkový efekt v porovnání s ostatními skleníkovými plyny?

* Rostoucí koncentrace CO2 jsou nejdůležitější faktor v zesilování skleníkového efektu, způsobují zhruba dvě třetiny radiačního působení [^radiacnipusobeni]. Další významné skleníkové plyny jsou CH4 a N2O, skleníkový efekt je ale zároveň “zastíněn” působením aerosolů, které částečně odráží příchozí sluneční záření. Jak aerosoly, tak CH4 a N2O mají oproti CO2 poměrně krátkou dobu života v atmosféře a vliv jejich emisí proto klesá s časem.  V dlouhodobém pohledu závisí oteplení planety na celkovém množství CO2, které bylo vypuštěno do atmosféry, tzv. kumulativních emisích. [odkaz na grafiku závislost oteplení na emisích - možná v boxíku po straně?]
* Emise dalších skleníkových plynů (CH4, N2O a jiné) se někdy přepočítávají na množství CO2, které by mělo stejný oteplující efekt, tzv. CO2eq (<glossary id="co2eq">_CO<sub>2</sub>eq_</glossary>). V roce 2021 byly celkové emise všech skleníkových plynů 55 GtCO2eq. Přímo na oxid uhličitý připadalo 41Gt, na methan CH4 připadalo 9 GtCO2eq, na oxid dusný (N2O) připadaly 3 GtCO2eq a zbylé 2GtCO2eq připadaly na takzvané (<glossary id="cfchfc">_F-plyny(HFC, PFC)_</glossary>)F-plyny.[^indicators]

## Metodologické poznámky:

Co je Global Carbon Project?

* [Global Carbon Project](https://www.globalcarbonproject.org/about/index.htm) je mezinárodní síť vědců  z mnoha světových univerzit, jejíž úkolem je agregovat a zpracovávat dostupná data o emisích skleníkových plynů, poznání o bio-geo-chemických cyklech a vytvářet tak sdílenou znalostní bázi této problematiky.

Jak zpracovávají a vyhodnocují data? 

* Data o emisích skleníkových plynů ze spalování fosilních paliv a průmyslových procesů polde standardizovaných metod dodávají jednotlivé státy či mezinárodní organizace - typicky jde o množství vytěžených nebo prodaných fosilních paliv či vyrobená nebo obchodovaná množství dalších výrobků (ocel, cement, apod.)
* Data o emisích skleníkových plynů z odlesňování a změn využití půdy je mnohem komplikovanější získat - plochy vytěženého lesa lze sice snadno zjistit satelitními měřeními, ale pro výpočet hmoty biomasy nebo množství uvolněného uhlíku z půdy  je potřeba používat modely. Uváděná data o emisích LULUCF jsou průměrem z tří použitých modelů.

Podrobnější vysvětlení metodiky viz: [Global Carbon Budget 2022](https://essd.copernicus.org/articles/14/4811/2022/)

[^radiacnipusobeni]: [Annual Greenhouse Gas Index](https://www.globalchange.gov/browse/indicators/annual-greenhouse-gas-index)
[^indicators]: [Indicators of Global Climate Change 2022: annual update of large-scale indicators of the state of the climate system and human influence](https://essd.copernicus.org/articles/15/2295/2023/essd-15-2295-2023.pdf)