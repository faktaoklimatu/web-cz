---
layout:        infographic
title:         "Vývoj světových emisí CO₂"
slug:          "emise-svet-vyvoj-co2"
redirect_from: "/emise-svet-vyvoj-co2"
published:     2023-08-07
weight:        75
tags-scopes:   [ svet ]
tags-topics:   [ emise ]
caption:       "Emise oxidu uhličitého dlouhodobě rostou. V poslední dekádě však jejich růst výrazně zpomalil."
data-our:   
data-orig:  
---

## Co vidíme v grafu?
{% include preview-box.html
    title="Světové emise CO<sub>2</sub> z fosilních paliv a výroby cementu"
    text="Uhlí, ropa a plyn. Jak se vyvíjí emise z jejich spalování?"
    slug="emise-fosilni-paliva"
%}
* Graf zobrazuje vývoj celkových antropogenních emisí oxidu uhličitého, tedy emisí ze spalování fosilních paliv, emisí z průmyslových procesů a emisí z odlesňování a změn ve využití půdy.
* Většina antropogenních emisí CO<sub>2</sub> pochází ze spalování fosilních paliv ([ropy, uhlí a zemního plynu](/emise-fosilni-paliva)) a z průmyslových procesů. Tyto emise v posledních 60 letech významně rostly z 9 GtCO<sub>2</sub> v roce 1959 na 37 GtCO<sub>2</sub> v roce 2021.
* Emise z odlesňování a změn využití půdy (tzv. LULUCF - land use, land use change and forestry) dlouhodobě mírně klesají či stagnují: v 60.letech byly emise LULUCF typicky okolo 6 GtCO<sub>2</sub> ročně, v posledních dekádách už jen 3,5 GtCO<sub>2</sub> ročně. Většina z těchto emisí je způsobená odlesňováním.
* Tempo růstu celkových emisí bylo nejvyšší v dekádě 2000-2009, kdy emise CO<sub>2</sub> rostly ročně průměrně o 0,8 Gt. V letech 2010-2019 růst emisí výrazně zpomalil na 0.3 Gt CO<sub>2</sub> ročně.

## Jak velký je vliv CO2 na skleníkový efekt v porovnání s ostatními skleníkovými plyny?
{% include preview-box.html
    title="Závislost oteplení na budoucích emisích CO<sub>2</sub>"
    text="Oteplení planety závisí na tzv. kumulativních emisích CO<sub>2</sub>."
    slug="souvislost-emise-otepleni"
%}
* Rostoucí koncentrace CO<sub>2</sub> jsou nejdůležitější faktor v zesilování skleníkového efektu, způsobují zhruba dvě třetiny radiačního působení [^radiacnipusobeni]. Další významné skleníkové plyny jsou CH<sub>4</sub> a N<sub>2</sub>O, skleníkový efekt je ale zároveň “zastíněn” působením aerosolů, které částečně odráží příchozí sluneční záření. Jak aerosoly, tak CH<sub>4</sub> a N<sub>2</sub>O mají oproti CO<sub>2</sub> poměrně krátkou dobu života v atmosféře a vliv jejich emisí proto klesá s časem. V dlouhodobém pohledu závisí oteplení planety na celkovém množství CO<sub>2</sub>, které bylo vypuštěno do atmosféry, tzv. kumulativních emisích.
* Emise dalších skleníkových plynů (CH<sub>4</sub>, N<sub>2</sub>O a jiné) se někdy přepočítávají na množství CO<sub>2</sub>, které by mělo stejný oteplující efekt, tzv. (<glossary id="co2eq">_CO<sub>2</sub>eq_</glossary>). V roce 2021 byly celkové emise všech skleníkových plynů 55 GtCO<sub>2</sub>eq. Přímo na oxid uhličitý připadalo 41 Gt, na methan CH<sub>4</sub> připadalo 9 GtCO<sub>2</sub>eq, na oxid dusný (N<sub>2</sub>O) připadaly 3 GtCO<sub>2</sub>eq a zbylé 2 GtCO<sub>2</sub>eq připadaly na takzvané (<glossary id="cfchfc">_F-plyny_</glossary>).[^indicators]

## Metodologické poznámky:

### Co je Global Carbon Project?

* [Global Carbon Project](https://www.globalcarbonproject.org/about/index.htm) je mezinárodní síť vědců z mnoha světových univerzit, jejíž úkolem je agregovat a zpracovávat dostupná data o emisích skleníkových plynů, poznání o bio-geo-chemických cyklech a vytvářet tak sdílenou znalostní bázi této problematiky.

### Jak zpracovávají a vyhodnocují data?

* Data o emisích skleníkových plynů ze spalování fosilních paliv a průmyslových procesů polde standardizovaných metod dodávají jednotlivé státy či mezinárodní organizace - typicky jde o množství vytěžených nebo prodaných fosilních paliv či vyrobená nebo obchodovaná množství dalších výrobků (ocel, cement, apod.)
* Data o emisích skleníkových plynů z odlesňování a změn využití půdy je mnohem komplikovanější získat - plochy vytěženého lesa lze sice snadno zjistit satelitními měřeními, ale pro výpočet hmoty biomasy nebo množství uvolněného uhlíku z půdy  je potřeba používat modely. Uváděná data o emisích LULUCF jsou průměrem z tří použitých modelů.

Podrobnější vysvětlení metodiky viz: [Global Carbon Budget 2022](https://essd.copernicus.org/articles/14/4811/2022/)

[^radiacnipusobeni]: [Annual Greenhouse Gas Index](https://www.globalchange.gov/browse/indicators/annual-greenhouse-gas-index)
[^indicators]: [Indicators of Global Climate Change 2022: annual update of large-scale indicators of the state of the climate system and human influence](https://essd.copernicus.org/articles/15/2295/2023/essd-15-2295-2023.pdf)