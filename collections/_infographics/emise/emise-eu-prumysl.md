---
layout:         infographic
title:          "Emise skleníkových plynů z průmyslu v EU"
slug:           "emise-eu-prumysl"
redirect_from:  "/emise-eu-prumysl"
published:      2023-08-14
weight:         51
tags-scopes:    [ eu ]
tags-topics:    [ emise ]
caption:        "Rozložení celkových emisí skleníkových plynů (v tunách CO<sub>2</sub> ekvivalentu) v EU za rok 2021 v oblasti průmyslu. Roční objem průmyslových emisí Evropské unie je 881&thinsp; mil. tun (údaj z roku 2021). V přepočtu na obyvatele to je 1,97 tun CO<sub>2</sub>eq/obyvatele."
data-our:       "https://docs.google.com/spreadsheets/d/1sMNSXXuDzOKdLCsZQ8UDgzVqvq9m0-80cfZseI35Ui0/edit#gid=0"
data-orig:  [  
    ["Eurostat", "https://ec.europa.eu/eurostat/web/products-datasets/-/ENV_AIR_GGE"]
]
---

## Jak číst tento graf?

Všechny hodnoty v grafu jsou <glossary id="antropogennisklenikoveplyny">antropogenní emise</glossary> skleníkových plynů CO<sub>2</sub>, N<sub>2</sub>O, CH<sub>4</sub>, HFC, PFC, SF<sub>6</sub>, NF<sub>3</sub> vyjádřené jako <glossary id="co2eq">CO<sub>2</sub>eq</glossary>. Jednotka CO<sub>2</sub> ekvivalent zohledňuje dlouhodobý efekt skleníkových plynů v atmosféře a převádí je na množství CO<sub>2</sub>, které by mělo stejný efekt. Více viz článek [Global warming potential](https://en.wikipedia.org/wiki/Global_warming_potential).

Roční objem průmyslových emisí Evropské unie je 881&thinsp; mil. tun CO<sub>2</sub>eq (údaj z roku 2021). __V přepočtu na obyvatele to je 1,97 tun CO<sub>2</sub>eq/obyvatele.__ Zobrazujeme emise EU-27, tedy zemí, které byly k roku 2021 členy EU.

## Přímé a nepřímé emise

V tomto přehledu používáme primárně přímé emise, které vznikají v daném průmyslovém provozu společně. V některých případech využíváme emise spojené s využitím produktu.

Přímé průmyslové emise dělíme na dvě hlavní kategorie:
- emise ze spalování paliv
- emise z průmyslových procesů (chemické reakce)

Spalování fosilních paliv v průmyslu probíhá kvůli potřebě dodání tepla tam, kde si to produkční postupy žádají. Mnohdy jde o velmi vysoké teploty, které se momentálně zpravidla dosahují spalováním fosilních paliv, například zemního plynu. Pokud bychom vzali příklad cementu, tak tam se pec při výrobě zahřívá na více než 1400 °C. Emise, které vzniknou v důsledku spalování fosilního paliva v rámci takové cementárny jsou považovány za přímé emise.

Jako průmyslové procesy se pak označují chemické reakce, které při výrobě probíhají. Produkce CO<sub>2</sub> (či jiných skleníkových plynů) je často přímým důsledkem těchto dějů, na nichž vznik potřebného produktu stojí. Příklad lze najít při výrobě cementu, kdy se uhličitan vápenatý (CaCO<sub>3</sub>) mění na oxid vápenatý (CaO) a při tomto procesu zároveň vzniká oxid uhličitý (CO<sub>2</sub>). Emise vznikající z této chemické reakce se také považují za přímé emise.

Je ovšem důležité dodat, že tyto přímé emise nejsou všechny emise, které jsou s daným produktem spojené. Dalším zdrojem emisí je například koupě elektřiny ze sítě či tepla vyprodukovaného mimo daný průmyslový provoz. Tyto emise jsou klasifikovány jako nepřímé a spadaly by do kategorie Výroba elektřiny a tepla. Pro některé průmysly jako například u výroby vápna jsou tyto nepřímé emise velmi malé, ovšem u některých průmyslů jako například u výroby hliníku tvoří tyto nepřímé emise většinu, jelikož v rámci výroby hliníku je klíčový proces elektrolýzy, tedy chemické reakce vyžadující přísun proudu. Tuto elektřinu si zpravidla daný podnik kupuje ze sítě a klasifikuje se tedy jako nepřímá emise. Dále lze zmínit emise spojené s těžbou surovin či dopravou, které v tomto přehledu průmyslových emisí nezapočítáváme.

S průmyslovými produkty také mohou být spojeny emise v rámci užívání produktu a v některých případech je využíváme i v této grafice. Jedná se zejména o kategorii F-plynů. To jsou velmi silné skleníkové plyny, které jsou použity například v ledničkách či klimatizacích. Samotná výroba produktu nemusí být příliš emisně náročná, ovšem v rámci užívání produktu se již uvolňuje výrazné množství skleníkových plynů. F-plyny nalézají uplatnění i v rámci průmyslu. V rámci dat Eurostat/EEA, ze kterých čerpáme se emise spojené s využitím produktů vyskytují i v jiných kategoriích, ovšem již se jedná o drobné záležitosti jako emise spojené s používáním lubrikantů. Vzhledem k propojení emisí průmyslových procesů a využití produktů v rámci dat od Eurostat/EEA, zakomponováváme tyto emise i my do našeho přehledu emisí skleníkových plynů vznikajících v průmyslu EU.

## Poznámky k datům o emisích

Emisní inventura poskytovaná Eurostatem využívá formát a strukturu dat CRF (_Common Reporting Format_). Veškerá metodika k výpočtům a reportingu je na stránkách národního programu inventarizace emisí ([NGGIP - national greenhouse gas inventory programme](https://www.ipcc-nggip.iges.or.jp/)) a je závazná pro všechny státy [UNFCCC](https://cs.wikipedia.org/wiki/R%C3%A1mcov%C3%A1_%C3%BAmluva_OSN_o_zm%C4%9Bn%C4%9B_klimatu). Data o emisích poskytují Eurostatu jednotlivé země EU – data za Českou republiku sestavuje ČHMÚ, podílí se na tom ovšem více českých institucí.
