---
layout:         infographic
title:          "Emise skleníkových plynů z průmyslu v EU"
slug:           "emise-eu-prumysl"
redirect_from:  "/emise-eu-prumysl"
published:      2023-08-14
weight:         51
tags-scopes:    [ eu ]
tags-topics:    [ emise ]
caption:        "Emise skleníkových plynů z průmyslu tvoří čtvrtinu z celkových emisí skleníkových plynů Evropské unie."
data-our:       "https://docs.google.com/spreadsheets/d/1sMNSXXuDzOKdLCsZQ8UDgzVqvq9m0-80cfZseI35Ui0/edit#gid=0"
data-orig:  [  
    ["Eurostat", "https://ec.europa.eu/eurostat/web/products-datasets/-/ENV_AIR_GGE"]
]
---

## Co na grafu vidíme?  

{% include preview-box.html
    class="highlight-text-box"
    text="Přímé emise skleníkových plynů v průmyslu vznikají dvěmi způsoby. Jedná se o emise ze spalování fosilních paliv zpravidla nutných pro dosažení vysokých teplot a dále o emise průmyslových procesů při kterých se jedná o emise vznikajících v rámci chemických reakcí."
%}

* Všechny hodnoty v grafu jsou <glossary id="antropogennisklenikoveplyny">antropogenní emise</glossary> skleníkových plynů CO<sub>2</sub>, N<sub>2</sub>O, CH<sub>4</sub>, HFC, PFC, SF<sub>6</sub>, NF<sub>3</sub> vyjádřené jako <glossary id="co2eq">CO<sub>2</sub>eq</glossary>. Jednotka CO<sub>2</sub> ekvivalent zohledňuje dlouhodobý efekt skleníkových plynů v atmosféře a převádí je na množství CO<sub>2</sub>, které by mělo stejný efekt. Více viz článek [Global warming potential](https://en.wikipedia.org/wiki/Global_warming_potential).

* Z grafu vidíme, že roční objem průmyslových emisí Evropské unie je 881&thinsp; mil. tun CO<sub>2</sub>eq (údaj z roku 2021). V přepočtu na obyvatele to je 1,97 tun CO<sub>2</sub>eq na obyvatele. Zobrazujeme emise EU-27, tedy zemí, které byly k roku 2021 členy EU.

* Průmysl má 24% podíl na celkových emisích EU. Jedná se tak o třetí největší kategorii z hlediska vypouštěných emisí skleníkových plynů po výrobě elektřiny a tepla a po dopravě.

* V rámci infografiky dělíme průmysl na 8 sektorů. U každého průmyslového sektoru můžeme vidět jeho celkový podíl na emisích skleníkových z průmyslu v EU vyjádřený procentem společně s absolutní hodnotou emisí skleníkových plynů. 

* **Minerály a cement** tvoří nejvíce emisně náročný sektor průmyslu, který se na celkových emisích z průmyslu podílí z 21,4 %. Většinový podíl na emisích má cement, který má na celkových průmyslových emisích EU 13,7% podíl. Následuje vápno, sklo a ostatní výrobky minerálního průmyslu. 

* **Ocel a další kovy** tvoří druhým nejvíce emisně náročný sektor průmyslu s 18,6% podílem na celkových emisích. Jednoznačně nejvíce emisně náročná je výroba železa a oceli, která tvoří 16,7 % emisí skleníkových plynů z průmyslu. 

* **Chemikálie a hnojiva** tvoří s 14,1 % třetí nejnáročnější průmyslový sektor. Největší podíl má výroba amoniaku, který se ve většině případů využívá na výrobu hnojiv. Další významnou kategorií jsou petrochemikálie, které jsou využity například při výrobě plastů. 

* **F-plyny** tvoří 8 % průmyslových emisí. Jejich emisní náročnost spočívá v tom, že se jedná o velmi silné skleníkové plyny a i v relativně malém množství dovedou mít vliv na změny klimatu. Například plyn SF<sub>6</sub> má 23500 krát silnější potenciál globálního oteplování než CO<sub>2</sub>.[^gwp] F-plyny se využívají primárně v ledničkách a klimatizacích. Jejich využití se rozšířilo poté, co bylo zapotřebí nahradit freony, které dříve poškozovaly ozónovou vrstvu.

* **Potraviny a alkohol** se na průmyslových emisích podílí 4,2 %. Jedná se o potřebu dodání tepla během výroby například v rámci destilace, sušení či pražení.  

* **Papírenský průmysl** a výroba obalů má na svědomí 2,7 % celkových emisí skleníkových plynů z průmyslu. Jedná se o emise ze spalování zejména v rámci procesu sušení papíru.

* **Ostatní průmysly** v součtu tvoří 17 % průmyslových emisí. Jedná se o menší průmysly, které byly zkombinovány do většího celku.

* **Rafinace ropy a jiných paliv** má 14% podíl na emisích skleníkových plynů. Surová ropa musí být zpracována aby mohla být dále použitá. Tento proces je energeticky náročný a zároveň se při chemických reakcích uvolňuje značné množství CO<sub>2</sub>. Nejde pouze o výrobu paliv pro dopravní prostředky, ropa se využívá i v průmyslu například při produkcti plastů či hnojiv. Množství ropy, které spotřebováváme v rámci dopravy bude do budoucna klesat, ovšem poptávka po ropě například v chemickém průmyslu může stoupat.

## Scope 1, 2, 3

Přes 90 % průmyslových emisí v tomto přehledu spadá pod Scope 1 emise. Scope 2 emise v rámci průmyslu nejsou v tomto přehledu přítomné. Scope 3 emisí se z naprosté většiny týkají kategorie F-plynů. 

{% capture scope %}

Scope 1, 2, 3 jsou kategorie, které se používají pro klasifikaci emisí skleníkových plynů z perspektivy firmy.

<div class="barvy-vodiku" markdown="1">

**Scope 1** označuje přímé emise, které vznikají ze zdrojů vlastněných firmou. Například při výrobě cementu se spalují fosilní paliva kvůli dosažení vysokých teplot a tím se uvolňují emise CO<sub>2</sub>. Chemické reakce, které vznikají při výrobě cementu a uvolňují CO<sub>2</sub> také spadají do scope 1, jelikož vznikají přímo v rámci daného provozu.

**Scope 2** označuje nepřímé emise z nákupu elektřiny či tepla. Například při výrobě hliníku pochází většina emisí CO<sub>2</sub> z výroby elektřiny, která je nutná pro proces elektrolýzy. Jestliže daný podnik nakupuje elektřinu ze sítě namísto aby si ji vyrobil sám, řadí se tyto emise do kategorie scope 2.

**Scope 3** označuje nepřímé emise, které vznikají v rámci celého hodnotového řetězce. Pro výrobu oceli je nutné těžit železnou rudu, což je emisně náročné. Tato ruda je následně dopravená do ocelárny, což vyžaduje přepravu dopravními prostředky. Jedná se o takzvané *upstream* emise, jelikož vznikají ještě před samotnou výrobou oceli. Po výrobě daného produktu klasifikujeme emise označením *downstream*. U oceli by například šlo o dopravu vyrobeného produktu k zákazníkům. 95 % emisí skleníkových plynů ovšem pochází ze samotné výroby oceli zatímco těžba se na emisích ocelářského průmyslu podílí 4 % a doprava pouze 1 %.[^ocel] U některých produktů je emisně náročné i jejich následné využívání. Jde například o F-plyny. Jejich výroba není emisně náročná, ale jejich využití již uvolňuje výrazné množství skleníkových plynů.
</div>

{% endcapture %}

{% include expander-figure.html
    name="scope"
    expanded=false
    class="contrast-figure "
    label="Kontext: Scope 1, 2, 3"
    content=scope
%}

## Poznámky k datům o emisích

Emisní inventura poskytovaná Eurostatem využívá formát a strukturu dat CRF (_Common Reporting Format_). Veškerá metodika k výpočtům a reportingu je na stránkách národního programu inventarizace emisí ([NGGIP - national greenhouse gas inventory programme](https://www.ipcc-nggip.iges.or.jp/)) a je závazná pro všechny státy [UNFCCC](https://cs.wikipedia.org/wiki/R%C3%A1mcov%C3%A1_%C3%BAmluva_OSN_o_zm%C4%9Bn%C4%9B_klimatu). Data o emisích poskytují Eurostatu jednotlivé země EU – data za Českou republiku sestavuje ČHMÚ, podílí se na tom ovšem více českých institucí.

## Zdroje

[^gwp]: [Environmental Protection Agency: Sulfur Hexafluroride SF<sub>6</sub> Basics](https://www.epa.gov/eps-partnership/sulfur-hexafluoride-sf6-basics)
[^ocel]: [Deloitte: Decarbonizing the steel value chain: Forging new paths together](https://www2.deloitte.com/nl/nl/pages/sustainability/articles/decarbonizing-the-steel-value-chain.html)
