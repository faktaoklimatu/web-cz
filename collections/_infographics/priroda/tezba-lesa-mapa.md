---
layout:        infographic
title:         "Plocha těžby lesů v krajích v letech 2016–2020"
slug:          "tezba-lesa-mapa"
redirect_from: "/tezba-lesa-mapa"
published:     2021-10-25
weight:        100
tags-scopes:   [ cr ]
tags-topics:   [ priroda ]
caption:       "Naprostou většinu těžby v letech 2016–2020 tvořila nahodilá těžba, která je převážně spojena s kůrovcovou kalamitou. Těžil se hlavně smrk a nejvíce postižen byl Olomoucký kraj a kraj Vysočina."
---

*Doprovodný text připravujeme.*

{% comment %}
{:.perex}
České lesy jsou v posledních letech těžce postiženy kůrovcovou kalamitou. Kvůli ní se přešlo z plánovaných těžeb téměř výhradně na těžbu nahodilou, která se týká především jehličnatých dřevin (převážně smrku). Pro lepší představu o tom, kde se lesy v ČR nacházejí, může posloužit mapa ukazující [zastoupení listnatých a jehličnatých dřevin v jednotlivých krajích](/infografiky/lesy-kraje). <!-- TODO: Aktualizovat slug. -->

{% include preview-box.html
    title="Zastoupení dřevin a jejich těžba v jednotlivých krajích Česka v letech 2016–2020"
    text=""
    slug="lesy-kraje-tezba"
%}

## Co je na mapě zobrazeno?

- Mapa ukazuje plochu těžby dřeva v jednotlivých krajích v letech 2016–2020, přičemž rozlišuje dřeviny jehličnaté a listnaté. V Olomouckém kraji a v kraji Vysočina probíhala v daném období těžba nejintenzivněji, přičemž na Bruntálsku (Olomoucký kraj) zasáhla kůrovcová kalamita les ještě před rokem 2016. Nyní tempo těžby v moravských krajích zpomaluje a naopak zrychluje v Čechách, a to včetně severních oblastí.[^1]
- Z 95 % se jedná o nahodilou těžbu, do které spadá i likvidace kůrovcových kalamit. V roce 2020 se těžily především jehličnaté dřeviny (96,5 %), nejvíce smrk (90 %) a borovice (4,2 %). Těžba listnatých dřevin se v průběhu let příliš nemění (například buk tvoří cca 1,6 % z celkové těžby).[^2]

## Obnova lesa

Mapa nezahrnuje probíhající obnovu lesa, tedy jeho aktuální stav v daném kraji. Například v roce 2020 se zalesnilo 34 tisíc hektarů, v roce 2019 to bylo 29 tisíc hektarů. Převažovala plocha zalesněná listnatými dřevinami (51,3 %). Vysazovaným dřevinám opět dominoval smrk (30,7 %), následován bukem (23,8 %), dubem (16,4 %) a borovicí (7,4 %). V roce 2020 se nejvíce zalesňovalo v kraji Vysočina (6 tisíc hektarů).

## Použitá metodika a původ dat

- Plocha těžby je detekována pomocí metod dálkového průzkumu Země. V roce 2016 zavedl Ústav pro hospodářskou úpravu lesa (ÚHÚL) novou metodiku, která využívá satelitních snímků z družice Sentinel-2 a zajišťuje větší přesnost z hlediska plochy a času těžby. Detailní mapu těžeb z jednotlivých let najdete na [geoportálu ÚHÚL](http://geoportal.uhul.cz/mapy/MapyDpz.html).
- Uvedené procentuální zastoupení listnatých a jehličnatých dřevin vychází z [Národní inventarizace lesů (NIL)](https://nil.uhul.cz/downloads/2019_kniha_nil2_web.pdf), což je nezávazné získávání údajů o lese na celé ploše Česka. Garantem projektu je Ministerstvo zemědělství a šetřením byl pověřen Ústav pro hospodářskou úpravu lesa (ÚHÚL). Cílem je podat přesné informace o stavu lesa, jako je například struktura vlastnických vztahů, rozsah a druh škod v lesích, rozsah obnovy lesa, struktura lesních porostů a charakteristika lesních ekosystémů. Část inventarizačních údajů je získávána z ortofotomap (výměra lesa) a z jiných zdrojů (katastr nemovitostí), většina však pochází z terénních šetření. První NIL šetření proběhlo v letech 2001–2004, druhé pak 2011–2015. V roce 2020 byl dokončen sběr z dalšího cyklu, a to sledování stavu a vývoje lesních ekosystémů (SSVLE), jeho výsledky však zatím publikovány nebyly.

## Poznámky

[^1]: Aktuálně jsou kůrovcovou kalamitou tvrdě postiženy lesy spadající do území CHKO Labské pískovce, CHKO Lužické hory a NP České Švýcarsko. Těžba však na mapě vidět není, protože správa NP České Švýcarsko se rozhodla lesy netěžit a ponechat je přirozené obnově.

[^2]: V českém prostředí se obvykle vyskytují údaje o těžbě měřené na objem (metry krychlové). Například Český statistický úřad (ČSÚ) uvádí, že v roce 2020 bylo vytěženo 35,8 milionu metrů krychlových dřeva bez kůry. Data z ČSÚ ovšem nejsou příliš přesná, protože ČSÚ eviduje dříví, které bylo dodáno, což není stejný objem, jaký ÚHÚL eviduje v lese. Navíc dochází k nepřiznání některých těžeb (kvůli daním) a v posledních letech případně i k hlášení většího objemu těžby, než kolik dříví bylo skutečně vytěženo (kvůli dotacím).
{% endcomment %}
