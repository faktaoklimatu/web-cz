---
layout:        infographic
title:         "Indikátor: Tlející dřevo a staré stromy"
slug:          "indikatory-tlejici-drevo-stare-stromy"
redirect_from: "/indikatory-tlejici-drevo-stare-stromy"
published:     2025-05-22
weight:        105
tags-scopes:   [ svet ]
tags-topics:   [ priroda ]
caption:       "prípadné bla bla"
---


## Čeho si všímat?

Jedná se o staré (odumírající) stromy, tející stojící nebo ležící stromy a kmeny, ulomené větve a další části stromů. Mrtvé, tlející, polámané stromy a jejich části mohou působit jako jakýsi „nepořádek“, jejich přítomnost v lese má však velký význam.

{% include expander-figure.html
   name="vyznam-tlejiciho-dreva"
   class="contrast-figure"
   label="Proč je tlející dřevo a staré stromy v lese důležité?"
   content="
Lesy kromě produkce dřeva plní i řadu dalších ekosystémových funkcí, k jejichž naplnění přispívá právě přítomnost tlejícího dřeva.

- **Podpora biodiverzity** – tlející dřevo a staré stromy vytvářejí v lese mikrostanoviště se specifickými podmínkami (dutiny, praskliny, prostor pod kůrou, vývrty po hmyzu apod), na které jsou navázány různé druhy hub, mechů, brouků či larev hmyzu. Biodiverzitu podporujú hlavně staré stromy a velké kusy tlejícího dřeva. 
- **Cirkulace živin** – tlející dřevo je v neustálém procesu rozkladu, což znamená, že živiny v něm uložené se postupně uvolňují do půdy a stávají se dostupnými pro další organismy. Význam mají převážně tenké větve a menší kusy dřeva, které se rychle rozkládají. 
- **Ukládání uhlíku** – uhlík může být v tlejícím dřevě (krátkodobě) uložen, nebo se, podobně jako živiny, postupně uvolňuje do půdy, kde může zůstat uchován po dlouhé období. (Část uhlíku se při rozkladu dřeva uvolňuje do atmosféry ve formě CO2.) Významnými pohlcovači a zásobníky uhlíku jsou také staré (živé) stromy – s věkem se zvětšuje jejich koruna (a listová plocha), díky čemuž jsou schopny pohltit více uhlíku a uložit jej do své biomasy. Jeden starý strom je za rok schopen pohltit tolik uhlíku jako několik desítek let starý strom za celý svůj dosavadní život.
- **Zadržování vláhy** – velké kusy tlejícího dřeva fungují jako „houba“ – absorbují vodu, kterou z nich pak mohou čerpat okolní rostliny. Uvolňující se vlhkost funguje také jako přírodní klimatizace - ochlazuje okolitý vzduch a zmírňuje teplotní rozdíly mezi dnem a nocí. 
"
%}

{% include figure.html
    name="mrtve-drevo.jpg"
    caption="Tlející mrtvé dřevo v lesích v okolí Hádecké planinky v Brně."
    alt="Tlející mrtvé dřevo v lesích v okolí Hádecké planinky v Brně"
    source-text="archiv autorky"
%}

## Jaký stav v ČR?

### Mrtvé dřevo 
Nelze univerzálně určit, jaké množství tlejícího dřeva v lese je *dostatečné* nebo *optimální* - vždy záleží na konkrétních podmínkách daného lesa. S jistotou však víme, že mrtvé dřevo do lesa patří a plní v něm důležité funkce (viz rozbalovátko výše).

V průměru se na jednom hektaru českého lesa nachází 20 m3 tlejícího dřeva. (Pro představu – kmen 20 metrů vysokého rovného smrku s průměrem 35 cm má přibližně 1 m3). Množství tlejícího v dřeva českých lesích záleží hlavně na tom, jak lesy využívame[^tlejici-drevo-zdroj].

{:.table}
| Hlavní účel využití lesa| Množství tlejícího dřeva<br><span class="text-muted">(m3/ha)</span> | Podíl z celkového objemu tlejícího dřeva| Podíl z celkové rozlohy lesů|
|------------------------|-------:|------:|-----:|
| Zachování biodiverzity | 38 | 18 % | 7 % |
| Ochrana vody a půdy    | 18 | 8 %  | 8 % |
| Těžba dřeva            | 14 | 58 % | 70 % |
| Společenské využití    | 13 | 4 %  | 5 % |

*Do uvedeného objemu tlejícího dřeva jsou započítány teljící stojící stromy a ležící tlející dřevo silnější než 7 cm.*

Nejvíce tlejícího dřeva na plochu najdeme v **chráněných oblastech**, kde jsou lesy do velké míry ponechány samovolnému vývoji. Tato území však tvoří jen malou část českých lesů. V lesích určených k **těžbě** má mrtvé dřevo podobu převážně stojících mrtvých kmenů, což může být důsledkem nedávné kůrovcové kalamity. Ulomené nebo uříznuté větve vzniklé při těžbě jsou z lesa obvykle odváženy pryč. Tyto lesy jsou na mrtvé dřevo poměrně chudé, co se týče rozlohy však tvoří největší podíl českých lesů. Z důvodu bezpečnosti návštěvníků je nejméně tlejícího dřeva ponecháváno v lesích určených na **rekreaci**.

Z hlediska plnění ekosystémových funkcí jsou nejvýznamnější **silné kusy tlejícího dřeva**. Rozkládají se déle, a tím pádem zajišťují stabilní přísun živin po delší období a vytvářejí životní prostor pro různé organismy. Nejsilnější kusy tlejícího dřeva (nad 60 cm v průměru) však představují pouze malý podíl (7 %) tlejícího dřeva v českých lesích.

### Staré stromy

**Množství stromů starších 120 let postupně roste**. Za posledních 30 let se jejich podíl více než zdvojnásobil – dnes tvoří 9 % lesů. Tento nárůst může být způsoben hospodařením v chráněných oblastech, kde je více stromů ponecháno na dožití. Dalším důvodem může být omezená těžba v těžko přístupných lokalitách. Ponechávání starých stromů na dožití může být sice ekonomicky nevýhodné, ale pro zachování zdraví a funkčnosti lesa nezbytné[^zprava-2023].

## Jak k hospodaření s tlejícím dřevem přistupovat?
Správné lesní hospodaření vyžaduje **individuální přístup**, který bere v úvahu podmínky konkrétního lesa. To platí i pro hospodaření s tlejícím dřevem. Aby tlející dřevo co nejlépe podporovalo různé (ekosystémové) funkce lesa, je vedle jeho množství třeba zohlednit i další parametry[^dalsi-studie]:

- **Tloušťka dřeva** – silnější kusy dřeva se rozkládají pomaleji, a tím zajišťují přísun živin po delší dobu. Oproti tenčím kusům také poskytují více životního prostoru se stabilními podmínkami.
- **Druh stromu** – některé druhy organismů jsou navázány na tlející dřevo konkrétních druhů stromů. Druh stromu ovlivňuje i rychlost rozkladu (např. dřevo buku nebo smrku se rozkládá rychleji než dřevo dubu).
- **Rozmístění v lese** – některé organismy navázané na tlející dřevo mají specifické nároky na teplo a světlo – např. mechům vyhovuje spíše stín a vlhko, zatímco lišejníkům spíše teplejší a světlejší podmínky. Tlející dřevo by tedy mělo být v lese rozmístěno tak, aby bylo vystaveno různým podmínkám.
- **Funkční typ lesa** – v lesích s vyšší návštěvností (lesy určené převážně k společenskému využití) je při ponechávání tlejícího dřeva důležité zohlednit i bezpečnost lidí – např. zamezit pádu stromu na cestu[^bezpecnost-navstevniku]. V hospodářských lesích je zas řeba těžbu a ponechávání dřeva vyvažovat tak, aby les plnil i ostatní funkce.
- **Kontinuita** – pro fungování lesa je důležité, aby se v něm vyskytovaly různé typy tlejícího dřeva (různé druhy stromů, různé tloušťky) v různém stadiu rozkladu.

## Zdroje a poznámky
Odbornou konzultaci k textu poskytli odborníci z Mendlovy univerzity v Brně.

[^bezpecnost-navstevniku]: O bezpečnost návštěvníků se samozřejmě dbá i v ostatních typech lesů. Majitelé lesů jsou povinni na lesních cestách odstraňovat suché a nebezpečné stromy nebo jejich části.
[^dalsi-studie]: Konkrétní přístupy k managementu tlejícího dřeva v lesích střední Evropy popisuje studie od [Vítková a kol. (2018)](https://www.sciencedirect.com/science/article/pii/S0378112718307230?fr=RR-2&ref=pdf_download&rr=956399d97bd9b37f). Faktorům ovlivňujícím množství tlejícího dřeva v lese se věnuje studie od [Doefler a kol. (2017)](https://www.sciencedirect.com/science/article/abs/pii/S0378112717302487.)
[^tlejici-drevo-zdroj]: Data o množství tlejícího dřeva poskytuje [Národní inventarizace lesů](https://nil.uhul.cz). Výsledky třetího cyklu inventarizace týkající se tlejícího dřeva jsou dostupné v článku z časopisu [Lesnická práce](https://nli.gov.cz/wp-content/uploads/2024_10_01__8_mrtve_drevo.pdf).
[^zprava-2023]:[Zpráva o stavu lesa a lesního hospodářství 2023](https://mze.gov.cz/public/portal/mze/publikace/zprava-o-stavu-lesa-a-lesniho-hospodarstvi-cr/zprava-o-stavu-lesa-a-lesniho-hospodarstvi-2023)