---
layout:        infographic
title:         "Indikátor: Pestrost v lese"
slug:          "indikatory-pestrost-lesa"
redirect_from: "/indikatory-pestrost-lesa"
published:     2025-05-22
weight:        105
tags-scopes:   [ svet ]
tags-topics:   [ priroda ]
caption:       "prípadné bla bla"
---


## Čeho si všímat?


Pestrost má v lese různé podoby:

**Druhová pestrost**
V přirozeném zdravém lese nenajdeme pouze jeden druh stromů. V závislosti na podmínkách prostředí zde může růst několik různých druhů zároveň. V lesích nižších poloh může společně růst například dub letní i zimní, habr, lípa a javor.
Výjimkou jsou některá vysokohorská nebo specifická extrémní stanoviště (např. rašeliniště s vysokou kyselostí půdy), kde přirozeně výrazně dominuje pouze jeden druh. Ve vysokohorských lesích je to smrk, nad horní hranicí lesa (kolem 1300 m n. m.) borovice kleč (kosodřevina).

**Výšková pestrost** (vertikální struktura)
Les je tvořen několika patry: patrem bylin, keřů a stromů. V přirozeně rostoucím lese jsou obsazena všechna patra a les tak má bohatou vertikální strukturu: u země rostou malé semenáčky, které dorůstají do mladých stromků velikosti keřů, v dospělosti jsou z nich stromy vysoké desítky metrů. 

(Ilustrace vertikální struktury)

**Pestrost uspořádání stromů** (horizontální struktura)
V přirozeném lese nenajdeme stromy vysazené v řadách se stejnými rozestupy. Hustě zarostlá místa se střídají s řídkými porosty a světlinami. Důležité je také prostorové uspořádání jednotlivých druhů – druhy stromů jsou promíchané, nejsou seskupené do stejnodruhových skupin.

(Ilustrace horizontální struktury)


{% include expander-figure.html
   name="vlyv-barier-na-vodni-toky"
   class="contrast-figure"
   label="Proč je pestrost (nejen) v lese důležitá?"
   content="
- **Odolnost ekosystému** – pestrý les je odolnější vůči různým narušením, chorobám, škůdcům či projevům klimatické změny (sucho, náhlé změny počasí). Les s pestrou prostorovou a výškovou strukturou je odolnější např. vůči náporům silného větru – vysoké stromy vítr vyvrátí, ale ty nižší zůstanou. Druhově bohatý les je zase odolnější vůči chorobám a škůdcům – pokud kůrovec napadne smrky ve smíšeném lese, jednotlivé smrky mohou odumřít, ale les jako celek zůstává zachován.

- **Podpora biodiverzity** – pestrý les vytváří rozmanité podmínky a tím podporuje výskyt dalších druhů rostlin a živočichů. Ve vlhkých a zastíněných částech lesa rostou různé houby, mechy a kapradiny, otevřenější a prosvětlené části nabízejí prostor pro kvetoucí byliny či ptáky.

- **Přirozená obnova a dlouhodobá stabilita** – věkově pestrý les se dokáže přirozeně obnovovat bez zásahů člověka. Přirozená obnova dodává lesu zdraví a stabilitu. Stromy rostou v přiměřeném množství a na stanovištích, která jim vyhovují – ne tam, kde je někdo uměle vysadil.
"
%}


## Jaký stav českých lesů?

K hodnocení každého lesa je potřeba přistupovat individuálně podle podmínek, které ovlivňují jeho pestrost (např. vlhkost, teplota, kyselost půdy, množství živin, způsob lesního hospodaření). Z dat Národní inventarizace lesů si ale můžeme udělat alespoň přibližný obrázek.

**Druhová pestrost**

Většina lesů (85 %) je **smíšená**, což znamená, že jeden druh může být dominantní, ale ostatní druhy jej v různé míře doplňují. Ve většině (86 %) těchto smíšených lesů jsou druhy promíchané (nerostou ve skupinách) – dub se střídá s javorem, lípou apod.
Menší část (14 %) tvoří lesy, ve kterých jsou jednotlivé druhy nahloučené do skupin.

Dalších 14 % tvoří lesy, kde výrazně **převažuje jeden druh** (pokrývá více než 90 % plochy). Obvykle se jedná o smrkové monokultury.

**Výšková pestrost** (vertikální struktura)

Více než 80 % českých lesů má jednoduchou výškovou strukturu – rostou zde převážně dospělé, desítky metrů vysoké stromy, v podrostu chybí mladé stromy. 

Struktura ostatních lesů je o něco bohatší – pod korunami dorůstají mladé stromy různého věku a výšky. Jen malá část (1 %) má natolik bohatou strukturu, že jednotlivá patra nelze rozlišit. Jedná se většinou o lesy v chráněných oblastech.

## Jak pestrost v lesích podporovat?

- **Přirozená obnova** – vede ke vzniku lesů s různorodou strukturou a druhovým složením, které jsou přizpůsobené místním podmínkám.
- **Výběrné způsoby hospodaření** – nejrozšířenějším způsobem hospodaření v ČR je pasečné hospodaření, při kterém se větší plocha lesa najednou vytěží a poté znovu zalesní. Tak vzniká jednotvárný, stejně starý les. Výběrný způsob hospodaření má individuálnější přístup – netěží se celé plochy, ale pouze jednotlivé stromy. Díky tomu se může les postupně přirozeně obnovovat.
- **Výsadba sazenic různých druhů** – i umělá výsadba může přispět k větší pestrosti lesa.



{% capture expander_content %}
Školní lesní podnik Křtiny spravuje xx ha lesů severně od Brna. V hospodaření využívá různé přístupy. Jedním z nich je i tzv. *Dauerwald*, tedy trvale tvořivý les, který pokrývá 60 % plochy pozemku.

Základem tohoto přístupu je porozumění konkrétním podmínkám daného lesa a *„přiměřené usměrňování tvořivých sil přírody“*. Těžba neprobíhá na velkých plochách – lesník chodí strom od stromu a vybírá jednotlivé stromy podle jejich vlastností a vztahu k ostatním stromům v porostu.
Cílem je vytvoření pestrého a odolného lesa, který zároveň poskytuje kvalitní dřevo k těžbě.

<br>
<img src="/assets-local/figures/indikatory-zdravi-krajiny/kozmicke-ptaci-louky.jpg" alt="Kozmické ptačí louky po obnově" class="no-lightbox">
{% endcapture %}


{% include expander-figure.html
   name="priklad-krtiny"
   class="contrast-figure"
   label="Příklad dobré praxe: Školní lesní podnik Masarykův les Křtiny"
   content=expander_content
%}

## Zdroje a poznámky
Odbornou konzultaci k textu poskytl Tomáš Vrška, ředitel školního lesního podniku Křtiny. 
[^postranni-cara]: Ryby se orientují pomocí postranní čáry, kterou vnímají tlak a proudění vody.
[^AOPK]: [Agentura ochrany přírody a krajiny ČR](https://vodnitoky.ochranaprirody.cz/download/180/ooopk-koncepce-zpruchodneni_ricni_site_2020_text-20200528.pdf)
[^Amber]: Databáze [Amber](https://amber.international/european-barrier-atlas/)
[^jeden-metr]: Spadají sem však pouze bariéry vyšší než 1 m.
[^belletti]: Belletti, B., Garcia de Leaniz, C., Jones, J. et al. More than one million barriers fragment Europe’s rivers. Nature 588, 436–441 (2020). https://doi.org/10.1038/s41586-020-3005-2