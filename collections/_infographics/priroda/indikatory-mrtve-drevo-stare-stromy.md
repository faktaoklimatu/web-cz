---
layout:        infographic
title:         "Indikátor: Mrtvé dřevo a staré stromy"
slug:          "indikatory-mrtve-drevo-stare-stromy"
redirect_from: "/indikatory-mrtve-drevo-stare-stromy"
published:     2025-05-22
weight:        105
tags-scopes:   [ svet ]
tags-topics:   [ priroda ]
caption:       "prípadné bla bla"
---


## Čeho si všímat?

Jedná se o staré (odumírající) stromy, mrtvé stojící nebo ležící stromy a kmeny, ulomené větve a další části stromů. Mrtvé, polámané stromy a jejich části mohou působit jako jakýsi „nepořádek“, jejich přítomnost v lese má však velký význam.

{% include expander-figure.html
   name="vyznam-mrtveho-dreva"
   class="contrast-figure"
   label="Proč je mrtvé dřevo a staré stromy v lese důležité?"
   content="
Lesy kromě produkce dřeva plní i řadu dalších ekosystémových funkcí, k jejichž naplnění přispívá právě přítomnost mrtvého dřeva.

- **Podpora biodiverzity** – mrtvé dřevo a staré stromy vytvářejí v lese mikrostanoviště se specifickými podmínkami (dutiny, praskliny, prostor pod kůrou, vývrty po hmyzu apod), na které jsou navázány různé druhy hub, mechů, brouků či larev hmyzu-
- **Cirkulace živin** – mrtvé dřevo je v neustálém procesu rozkladu, což znamená, že živiny v něm uložené se postupně uvolňují do půdy a stávají se dostupnými pro další organismy.
- **Ukládání uhlíku** – uhlík může být v mrtvém dřevě (krátkodobě) uložen, nebo se, podobně jako živiny, postupně uvolňuje do půdy, kde může zůstat uchován po dlouhé období. (Část uhlíku se při rozkladu dřeva uvolňuje do atmosféry ve formě CO2.) Významnými pohlcovači a zásobníky uhlíku jsou také staré (živé) stromy – s věkem se zvětšuje jejich koruna (a listová plocha), díky čemuž jsou schopny pohltit více uhlíku a uložit jej do své biomasy. Jeden starý strom je za rok schopen pohltit tolik uhlíku jako několik desítek let starý strom za celý svůj dosavadní život.
- **Zadržování vláhy** – rozkládající se mrtvé dřevo funguje jako „houba“ – absorbuje vodu, kterou z něj pak mohou čerpat okolní rostliny.
"
%}

{% include figure.html
    name="mrtve-drevo.jpg"
    caption="Mrtvé dřevo v lesích v okolí Hádecké planinky v Brně."
    alt="Mrtvé dřevo v lesích v okolí Hádecké planinky v Brně"
    source-text="archiv autorky"
%}

## Jaký stav v ČR?

### Mrtvé dřevo 
Není možné jednoznačně určit, jaké množství mrtvého dřeva v lese je *dostatečné* nebo *optimální*. S jistotou však víme, že mrtvé dřevo do lesa patří a plní v něm důležité funkce (viz rozbalovátko výše).

V průměru se na jednom hektaru českého lesa nachází 20 m3 mrtvého dřeva. (Pro představu – kmen 20 metrů vysokého rovného smrku s průměrem 35 cm má přibližně 1 m3). Množství mrtvého dřeva českých lesích záleží hlavně na tom, jak lesy využívame.

{:.table}
| Účel využití lesa    | Množství mrtvého dřeva<br><span class="text-muted">(m3/ha)</span> | Podíl z celkového objemu mrtvého dřeva| Podíl z celkové rozlohy lesů|
|------------------------|-------:|------:|-----:|
| Zachování biodiverzity | 38 | 18 % | 7 % |
| Ochrana vody a půdy    | 18 | 8 %  | 8 % |
| Těžba dřeva            | 14 | 58 % | 70 % |
| Společenské využití    | 13 | 4 %  | 5 % |

*Do uvedeného objemu mrtvého dřeva jsou započítány mrtvé stojící stromy a ležící mrtvé dřevo silnější než 7 cm.*

Nejvíce mrtvého dřeva na plochu najdeme v **chráněných oblastech**, kde jsou lesy do velké míry ponechány samovolnému vývoji. Tato území však tvoří jen malou část českých lesů. V lesích určených k **těžbě** má mrtvé dřevo podobu převážně stojících mrtvých kmenů, což může být důsledkem nedávné kůrovcové kalamity. Ulomené nebo uříznuté větve vzniklé při těžbě jsou z lesa obvykle odváženy pryč. Tyto lesy jsou na mrtvé dřevo poměrně chudé, co se týče rozlohy však tvoří největší podíl českých lesů. Z důvodu bezpečnosti návštěvníků je nejméně mrtvého dřeva ponecháváno v lesích určených na **rekreaci**.

Z hlediska plnění ekosystémových funkcí jsou nejvýznamnější **silné kusy mrtvého dřeva**. Rozkládají se déle, a tím pádem zajišťují stabilní přísun živin po delší období a vytvářejí životní prostor pro různé organismy. Nejsilnější kusy mrtvého dřeva (nad 60 cm v průměru) však představují pouze malý podíl (7 %) mrtvého dřeva v českých lesích.

### Staré stromy

**Množství stromů starších než 120 let postupně roste**. Za posledních 30 let se jejich podíl více než zdvojnásobil – dnes tvoří 9 % lesů. Tento nárůst může být způsoben hospodařením v chráněných oblastech, kde je více stromů ponecháno na dožití. Dalším důvodem může být omezená těžba v těžko přístupných lokalitách. Ponechávání starých stromů na dožití může být sice ekonomicky nevýhodné, ale pro zachování zdraví a funkčnosti lesa nezbytné.

## Jak k hospodaření s mrtvým dřevem přistupovat?
Správné lesní hospodaření vyžaduje **individuální přístup**, který bere v úvahu podmínky konkrétního lesa. To platí i pro hospodaření s mrtvým dřevem. Aby mrtvé dřevo co nejlépe podporovalo různé (ekosystémové) funkce lesa, je vedle jeho množství třeba zohlednit i další parametry:

- **Tloušťka dřeva** – silnější kusy dřeva se rozkládají pomaleji, a tím zajišťují přísun živin po delší dobu. Oproti tenčím kusům také poskytují více životního prostoru se stabilními podmínkami.
- **Druh stromu** – některé druhy organismů jsou navázány na mrtvé dřevo konkrétních druhů stromů. Druh stromu ovlivňuje i rychlost rozkladu (např. dřevo buku nebo smrku se rozkládá rychleji než dřevo dubu).
- **Rozmístění v lese** – některé organismy navázané na mrtvé dřevo mají specifické nároky na teplo a světlo – např. mechům vyhovuje spíše stín a vlhko, zatímco lišejníkům spíše teplejší a světlejší podmínky. Mrtvé dřevo by tedy mělo být v lese rozmístěno tak, aby bylo vystaveno různým podmínkám.
- **Funkční typ lesa** – v lesích s vyšší návštěvností (rekreační lesy) je při ponechávání mrtvého dřeva důležité zohlednit i bezpečnost lidí – např. zamezit pádu stromu na cestu. Naopak v hospodářských lesích je třeba těžbu a ponechávání dřeva vyvažovat tak, aby les plnil i ostatní funkce.
- **Kontinuita** – pro fungování lesa je důležité, aby se v něm vyskytovaly různé typy mrtvého dřeva (různé druhy stromů, různé tloušťky) v různém stadiu rozkladu.

## Zdroje a poznámky
Odbornou konzultaci k textu poskytla odbornice na vodní toky Martina Paulíková. Působí v organizaci [WWF Slovensko](https://slovakia.panda.org/kampane/2percenta/).

### Poznámky

[^postranni-cara]: Ryby se orientují pomocí postranní čáry, kterou vnímají tlak a proudění vody.
[^AOPK]: [Agentura ochrany přírody a krajiny ČR](https://vodnitoky.ochranaprirody.cz/download/180/ooopk-koncepce-zpruchodneni_ricni_site_2020_text-20200528.pdf)
[^Amber]: Databáze [Amber](https://amber.international/european-barrier-atlas/)
[^jeden-metr]: Spadají sem však pouze bariéry vyšší než 1 m.
[^belletti]: Belletti, B., Garcia de Leaniz, C., Jones, J. et al. More than one million barriers fragment Europe’s rivers. Nature 588, 436–441 (2020). https://doi.org/10.1038/s41586-020-3005-2