---
layout:        infographic
title:         "Světové emise a závazky k uhlíkové neutralitě"
slug:          "emisni-zavazky"
redirect_from: "/emisni-zavazky"
published:     2022-03-30
weight:        91
tags-scopes:   [ svet ]
tags-topics:   [ opatreni, emise ]
caption:       "89 % světových emisí oxidu uhličitého pochází ze států, které směřují k uhlíkové neutralitě. Těchto států je již 150. Státy, které svůj závazek k uhlíkové neutralitě zatím nepředstavily, se naproti tomu podílí na 8,1 % světových emisí. 2,9 % emisí pak připadá na mezinárodní námořní a leteckou dopravu."
data-orig:
  - [ "Náš Jupyter notebook", "https://github.com/faktaoklimatu/data-analysis/blob/master/notebooks/net-zero-pledges.ipynb" ]
---

## Jak číst infografiku?

{% include preview-box.html
    title="Co je uhlíková neutralita?"
    text="Vysvětlujeme, co přesně závazek dosáhnout v součtu nulových emisí oxidu uhličitého znamená, a v čem může být termín matoucí."
    slug="uhlikova-neutralita"
%}

Infografika zobrazuje podíl států, které se hlásí k uhlíkové neutralitě, na světových emisích CO<sub>2</sub> v roce 2022. Kromě odvětví využívání půdy, změny ve využívání půdy a lesnictví (*LULUCF, Land use, land use change and forestry*), jde o všechny emise CO<sub>2</sub> včetně mezinárodní námořní a letecké dopravy. **K dubnu 2024 pocházelo 89 % světových emisí ze států, které k uhlíkové neutralitě směřují**, přičemž těchto států je celkem 150.

Za státy směřující k uhlíkové neutralitě považujeme ty, které mají závazky: splněné (např. Bhútán), ustanovené v zákoně, ustanovené ve strategickém dokumentu, ve formě deklarace/závazku, nebo ve fázi návrhu/diskuze. Kdybychom vynechali státy, jejichž závazky jsou zatím ve fázi návrhu nebo diskuze, došlo by ke snížení pokrytých emisí o 4 p.b. na 85 % světových emisí.

Ač se některé státy hlásí ke klimatické (*climate neutrality, net-zero emissions*) a některé k uhlíkové neutralitě (*carbon neutrality, net-zero carbon*), v infografice je nerozlišujeme a pro všechny závazky používáme termín uhlíková neutralita. Zatímco první se týká všech skleníkových plynů, druhá "pouze" CO<sub>2</sub>. To znamená, že pokud se nějaká země hlásí ke klimatické neutralitě, tento závazek v sobě zahrnuje i neutralitu uhlíkovou. Více informací o uhlíkové neutralitě obecně najdete v našem [samostatném textu](/explainery/uhlikova-neutralita). Pro udržení oteplení planety pod 1,5 °C je potřeba dosáhnout uhlíkové neutrality kolem roku 2050 celosvětově. Závazky směřující k pozdějším termínům jsou pro naplnění tohoto cíle nedostatečné.

## Podrobněji k jednotlivým státům

Ze států, které tvoří větší než 1% podíl na světových emisích, se k uhlíkové neutralitě nepřihlásily pouze Írán a Mexiko.
Pěti největšími emitenty jsou následující státy/uskupení, které se dohromady podílí na 65,8 % světových emisí CO<sub>2</sub>:

1. **Čína**: 32,9% podíl na světových emisích CO<sub>2</sub>, termín uhlíkové neutrality je rok 2060,
2. **USA**: 12,6% podíl, rok 2050,
3. **EU-27**, 8,2% podíl, rok 2050
4. **Indie**, 7% podíl, rok 2070,
5. **Rusko**, 5% podíl, rok 2060.

Závazky ostatních států shrnujeme v rešerši [Emisní závazky států](/studie/2021-reserse-zavazky-statu).

## Zdroje

* Zdrojem termínů uhlíkové neutrality je projekt [Net Zero Tracker](https://zerotracker.net).
* Zdrojem dat o emisích je databáze [EDGAR](https://edgar.jrc.ec.europa.eu/) (*Emission Database for Global Atmospheric Research*, Emisní databáze pro globální výzkum atmosféry) provozovaná Evropskou agenturou pro životní prostředí.
