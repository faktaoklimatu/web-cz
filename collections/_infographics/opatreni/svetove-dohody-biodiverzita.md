---
layout:     infographic
title:      "Mezinárodní biodiverzitní dohody"
slug:       "svetove-dohody-biodiverzita"
redirect_from: "/svetove-dohody-biodiverzita"
published:  2023-08-04
weight:     95.5
tags-scopes: [ svet ]
tags-topics: [ opatreni, dohody, budoucnost ]
caption:    "Časová osa zachycuje klíčové události světového úsilí v ochraně biodiverzity."
---

Infografika poskytuje přehled o hlavních mezinárodních jednáních v oblasti ochrany biodiverzity a znázorňuje jejich výstupy a aktéry, kteří se na nich podíleli.

## Více o jednotlivých událostech a dohodách

{% include preview-box.html
    title="Mezinárodní klimatické dohody"
    text="Časová osa zachycuje mezinárodní úsilí v ochraně klimatu."
    slug="svetove-dohody"
%}

### 1972 – Úmluva o světovém dědictví

Mezinárodní smlouva v rámci UNESCO, která stanovuje pravidla pro **určení přírodních a kulturních památek výjimečné světové hodnoty**, jež mohou být zařazeny na Seznam světového dědictví. V 167 členských státech UNESCO je takových památek celkem 1 157, z toho 16 se nachází v České republice. Jen jedna je ale přírodní rázu a to Jizerskohorské bučiny, přidané na seznam v roce 2021.

Úmluva definuje, jaké povinnosti při ochraně těchto lokalit smluvní státy mají. Vytváří také Fond na ochranu světového kulturního a přírodního dědictví, který je využíván na správu již chráněných památek a určování památek nových. 
Některé z těchto lokalit jsou označeny jako ohrožené, např. v roce 2010 byl národní park Everglades v USA přidán na Seznam světového dědictví v ohrožení kvůli chátrání vodního ekosystému, které je způsobeno klimatickou změnou.

**Zdroje:**

* Úplné znění [Úmluvy o světovém dědictví](https://www.mkcr.cz/doc/cms_library/umluva-o-svetovem-dedictvi-4486.pdf)
* [Seznam památek zařazených na Seznam světového dědictví](https://whc.unesco.org/en/list/)

### 1980 – Strategie zachování světa

Tato strategie určuje tři hlavní cíle: zachovat zásadní ekologické procesy a systémy, uchovat genetickou rozmanitost a zajistit udržitelné využívání druhů a ekosystémů. Nezaměřuje se pouze na vlády, ale také na ochránce přírody a odborníky z oblasti rozvoje. **(pro Jirku: vysvětluje anglický odstavec níže – zvládneš najít nějaký shrnující výraz).**

*Ke smazání po zapracování:*
*Development practitioners, including aid agencies, industry and commerce, and trade unions. For this group the Strategy demonstrates that conservation improves the prospects of sustainable development and proposes ways of integrating conservation into the development process. It also attempts to identify those areas where the interests of conservation and of development are most likely to coincide and therefore where a closer partnership between the two processes would be particularly advantageous to both. (ze Strategie)*
*→ zbytek společnosti (průmysl a obchod) musí být také zainteresován v ochraně přírody*

Cíle jsou označeny jako naléhavé kvůli n**enávratnému snižování schopnosti planety uživit lidstvo, jak v rozvojových, tak v rozvinutých zemích světa.** Dokument upozorňuje na ničení klíčových ekosystémů v důsledku odlesňování, urbanizace a znečištění.
Aby mohlo být těchto tří cílů dosaženo, je podle strategie nutné překonat následující bariéry:
* přesvědčení, že ochrana zdrojů týká někoho jiného – ve skutečnosti se však dotýká úplně všech sektorů a je nutné, aby ji všechny braly v potaz
* z toho plynoucí fakt, že ochrana zdrojů je vnímána jako něco, co je odděleno od ekonomického rozvoje a příliš s ním nesouvisí
* destruktivita spojená s růstem a rozvojem – upřednostňování krátkodobého zisku, absence dlouhodobého plánování
* nedostatečná ochrana zdrojů – v důsledku chybějící legislativy, nefunkčnosti či absence kontrolních orgánů, nedostatečné koordinace mezi aktéry, chybějících kapacit a odbornosti, nedostatku informací o schopnosti různých zdrojů se obnovovat
* nízká podpora ochrany zdrojů – omezené povědomí o výhodách spojených s touto ochranou a zodpovědnosti vůči dalším generacím
* absence ochrany zdrojů tam, kde je jí zapotřebí nejvíce, tedy ve venkovských oblastech v rozvojových zemích

**Zdroj:**

* [Úplné znění Strategie o zachování světa](https://portals.iucn.org/library/efiles/documents/WCS-004.pdf) v angličtině

### 1987 – Naše společná budoucnost (známá též jako Zpráva Brundtlandové)

Světová komise OSN pro životní prostředí a rozvoj byla založena s cílem propojit země světa v jejich snaze o udržitelný rozvoj. Předsedkyní se stala bývalá norská premiérka Gro Harlem Brundtland. V říjnu 1987 komise publikovala zprávu Naše společná budoucnost a po jejím vydání zanikla.

Zpráva definuje udržitelný rozvoj jako **"rozvoj, který naplňuje potřeby současných generací a zároveň bere ohled na schopnost uspokojit potřeby generací budoucích".** Tato definice se používá dodnes.

**Zdroje:**

* [Úplné znění zprávy Naše společná budoucnost](https://www.google.com/url?q=https://sustainabledevelopment.un.org/content/documents/5987our-common-future.pdf) v angličtině
* [Informace o Světové komisi OSN pro životní prostředí a rozvoj stránkách Wikipedie](https://en.wikipedia.org/wiki/Brundtland_Commission)

### 1992 – Úmluva o biologické rozmanitosti (*Convention on Biological Diversity*, CBD)

Vznikla na Konferenci OSN o životním prostředí a rozvoji v Rio de Janeiru (známé též jako Summit Země), kde se sešli zástupci 172 států, aby se dohodli na principech udržitelného rozvoje. Dalšími důležitými výstupy této konference byla také Rámcová úmluva o změně klimatu a Úmluva o boji proti desertifikaci a pro úsilí ochrany klimatu.

CBD je mnohostrannou dohodou o **ochraně biodiverzity, jejím udržitelném využívání a spravedlivém a rovnoměrné rozdělování přínosů plynoucích z využívání genetických zdrojů.** Genetický zdroj je materiál rostlinného, živočišného, mikrobiální nebo jiného původu s bezprostřední nebo potenciální hodnotou pro lidstvo.[^geneticke-zdroje] Přijata byla v červnu 1992 a v platnost vstoupila v prosinci 1993. Dohody se účastní **196 států**, které se shodly na nutnosti zajištění udržitelného rozvoje a na základě toho se zavazují k vydávání vlastních národních strategií pro biodiverzitu a účasti na každoročních konferencích smluvních stran (tzv. COP). Úmluva stále platí, některé státy (např. USA) ji však neratifikovaly.

**Zdroje:**

* [Úplné znění Úmluvy o biologické rozmanitosti](https://eur-lex.europa.eu/legal-content/CS/TXT/PDF/?uri=CELEX:21993A1213(01)&qid=1619793270100)
* [Informace o Úmluvě na stránkách MŽP](https://www.mzp.cz/cz/ochrana_biodiverzity_umluva)

### 1999 – Cartagenský protokol o biologické bezpečnosti

Přijat v roce 2000, v platnost vstoupil v roce 2003. Cílem je **chránit biodiverzitu před riziky geneticky modifikovaných organismů** (GMO). Zabývá se přepravou živých GMO, nakládání s nimi a jejich využíváním, zejména při transportu přes hranice. Je **založen na zásadě předběžné opatrnosti**, která stanovuje, že v případě hrozby nezvratné ztráty biodiverzity nesmí být nedostatek naprosté vědecké jistoty užíván jako důvod neaktivity.

*Pro Jirku: „tam, kde existuje hrozba významného snížení nebo nezvratné ztráty biologické rozmanitosti, nesmí být nedostatek naprosté vědecké jistoty užíván jako důvod k odkladu nákladově efektivních opatření směřujících k zabránění zhoršování životního prostředí“ (zásada č. 15 z Deklarace z konference v Rio de Janeiru). (parafrázováno v odstavci výše)*

**Zdroj:**

* [Úplné znění Cartagenského protokolu](https://eur-lex.europa.eu/CS/legal-content/summary/convention-on-biological-diversity-cartagena-protocol-on-biosafety.html)

### 2010 – Nagojský protokol o přístupu ke genetickým zdrojům a rovnocenném sdílení přínosů plynoucích z jejich využívání

Přijat[^nagojsky-protokol] v roce 2010 s cílem **bojovat proti biopirátství** – profitování z biologických produktů na úkor komunity či prostředí, z nichž pocházejí. Zasazuje se o **spravedlivé a rovnocenné rozdělení přínosů plynoucích z využívání genetických zdrojů** a má zabránit zneužívání prostředků rozvojových zemí.

Každá země si sama určí, zda chce přístup ke svým genetickým zdrojům regulovat, a pokud ano, jak chce sdílet přínosy. Příkladem může být i peněžní kompenzace. Dílčím cílem Nagojského protokolu je i ochrana tradičních znalostí domorodých obyvatel a místních komunit.

**Zdroje:**

* [Úplné znění Nagojského protokolu](https://eur-lex.europa.eu/legal-content/CS/TXT/?uri=LEGISSUM:20110303_1)
* [Informace o protokolu na stránkách MŽP](https://www.mzp.cz/cz/nagojsky_protokol)

### 2010 – 20 cílů z Aiči

Na COP v roce 2010 se kromě přijetí Nagojského protokolu rozhodlo také o strategickém plánu na dalších deset let. Bývá označován jako 20 cílů z Aiči (název prefektury v Japonsku, jejímž hlavním městem je Nagoja) a stanovuje srovnávací kritéria, která mají vést ke zlepšení v oblasti biodiverzity. 

**Po deseti letech se žádného z cílů nepodařilo na celosvětové úrovni dosáhnout**, šesti z nich bylo dosaženo částečně. Dále se zhodnotily národní cíle, které byly přijaty na základě Cílů z Aiči. I když asi třetina národních cílů byla na cestě k splnění, celkově byly národní plány nedostatečně sladěny s celosvětovým strategickým plánem. V roce 2023 byl tento plán nahrazen Kchun-mingsko-montrealským globálním rámcem pro biologickou rozmanitost.

**Zdroje:**

* [Úplné znění cílů z Aiči](https://www.cbd.int/doc/decisions/cop-10/cop-10-dec-02-en.pdf) v angličtině
* [Zpráva o pokroku směrem k dosažení 20 cílů z Aiči v oblasti biologické rozmanitosti](https://www.cbd.int/sites/default/files/2021-05/gbo-gbo5-publication-gbo-5-cz.pdf)

### 2019 – Globální hodnotící zpráva o biologické rozmanitosti a ekosystémových službách

V roce 2012 vznikl nezávislý vědecký Mezivládní panel OSN pro biodiverzitu a ekosystémové služby (*Intergovernmental Science-Policy Platform on Biodiversity and Ecosystem Services*, IPBES) – obdoba Mezivládního panelu OSN pro změnu klimatu (*Intergovernmental Panel on Climate Change*, IPCC), který shromažďuje a publikuje nejnovější vědecké poznatky o klimatu. Také IPBES usiluje o to poskytnout vládám, soukromému sektoru a občanské společnosti **nezávislé posouzení dostupných znalostí z nejnovějšího výzkumu.** V roce 2019 vydal tento panel Globální hodnotící zprávu jako podklad pro politická rozhodnutí. Report představuje přelomové posouzení stavu a trendů přírodního světa, včetně přímých a nepřímých příčin a sociálních dopadů, a shrnuje kroky, které je nezbytné udělat do budoucna. Klíčovým sdělení je, že se stav přírody a její životně důležité přínosy poskytované lidem po celém světě zhoršují a i když je ochrana a obnova udržitelným způsobem možná, bude nutný zásadní obrat směrem k udržitelnosti na hospodářské, společenské i politické úrovni.

{% include preview-box.html
    title="Proč ubývá biodiverzita?"
    text="V textu shrnujeme nejvýznamnější faktory úbytku biodiverzity."
    slug="ubyvani-biodiverzity"
%}

Zpráva identifikuje pět hlavních příčin s největším globálním dopadem:
* změny ve využívání území (např. rozšiřování zemědělských území a městských oblastí nebo stabilní přístup k využívání konkrétního území)
* exploatace organismů
* změna klimatu
* znečištění
* invaze nepůvodních druhů 

Tyto přímé příčiny ubývání biodiverzity jsou spojeny s hlubšími, nepřímými příčinami, především hodnotami a chováním lidské společnosti. 

Klíčovým sdělením zprávy je, že **přírodu je možné chránit, obnovovat a využívat. Nutný je však zásadní obrat směrem k udržitelnosti**, a to na hospodářské, společenské i politické úrovni. 

K hodnotící zprávě IPBES se vztahují také opatření Evropské strategie pro biodiverzitu do roku 2030 a Kchun-mingsko-montrealského plánu.

**Zdroje:**

* [Úplné znění Globální hodnotící zpráva o biologické rozmanitosti a ekosystémových službách](https://www.mzp.cz/C1257458002F0DC7/cz/globalni_hodnotici_zprava/FILE/ODOIMZ-IPBES_Globalni_hodnotici_zprava_STP-20210518.pdf)
* [Informace o zprávě na stránkách MŽP](https://www.mzp.cz/cz/globalni_hodnotici_zprava)

### 2020 – Strategie EU v oblasti biologické rozmanitosti do roku 2030

Tato desetiletá strategie z roku 2020 (součást [Zelené dohody pro Evropu](/explainery/zelena-dohoda-pro-evropu)) reaguje na kritické posouzení stavu biodiverzity z Globální hodnotící zprávy IPBES (viz výše). Stanovuje cíle v oblastech ochrany a obnovy přírody. Klíčová je **právní ochrana nejméně 30 % pevniny a 30 % mořských oblastí EU**, přísná ochrana alespoň jedné třetiny chráněných území EU a celkové účinné spravování všech chráněných území. Dále Strategie například vytyčuje pravidla, jak zacházet se zemědělskými, lesními i městskými plochami, sladkovodními i mořskými ekosystémy, ohroženými druhy nebo jak využívat hnojiva v zemědělské produkci. 

Jde o rozpracování cílů, které byly v roce 2023 schváleny Kchun-mingsko-montrealským plánem. Česká republika jako člen EU následně zveřejňuje svůj Státní program ochrany přírody a krajiny, kde má rozpracovány své vlastní cíle.

**Zdroje:**

* [Úplné znění Strategie EU v oblasti biologické rozmanitosti](https://eur-lex.europa.eu/legal-content/CS/TXT/HTML/?uri=CELEX:52020DC0380&from=BG)
* [Informace o strategii na stránkách MŽP](https://www.mzp.cz/cz/biologicka_rozmanitost_2030)

### 2022 – Kchun-mingsko-montrealský globální rámec pro biologickou rozmanitost

Přijat v roce 2022 na COP 15 v Montrealu, nahrazuje neúspěšných 20 cílů z Aiči – přesněji definuje cíle a má propracovanější metodiku vyhodnocování. Dokumentu se též přezdívá "Pařížská dohoda pro přírodu" a je reakcí na Globální hodnotící zprávu a [Iniciativu 30×30](https://www.hacfornatureandpeople.org/) (ochrana 30 % suchozemského a 30 % mořského území s nejzachovalejšími ekosystémy). **Rozvojové země souhlasily s přísnějšími cíli na ochranu biodiverzity poté, co rozvinuté země slíbily výrazně navýšit finanční pomoc na záchranu ohrožených ekosystémů.**

Rámec představuje 4 dlouhodobé cíle (do roku 2050):
* zachování a zvětšení rozlohy stávajících ekosystémů a ochrana druhů, které v nich žijí
* udržitelné využívání biodiverzity a její zachování pro budoucí generace
* spravedlivé sdílení peněžních i nepeněžních přínosů plynoucích z využívání genetických zdrojů (a to i s domorodými obyvateli a místními komunitami) a ochrana tradičních znalostí
* spravedlivé zpřístupnění a zajištění prostředků pro nejméně rozvinuté země, aby mohly být dohodnuté cíle naplněny (do roku 2050 zvýšit objem finančních toků na 700 miliard amerických dolarů ročně)

Dále určuje 23 krátkodobých cílů (do roku 2030), které se týkají závazku 30×30, vymírání druhů, znečištění, změny klimatu, ekonomiky, územního plánování, politických rozhodnutí a osvěty. Tyto cíle je nyní nutné zapracovat do národních strategií a akčních plánů.

**Zdroje:**

* [Úplné znění Kchun-mingsko-montrealský globální rámce pro biologickou rozmanitost](https://www.mzp.cz/C1257458002F0DC7/cz/kchun_mingsko_montrealsky_globalni_ramec/$FILE/ODOIMZ-GBF-20231404.pdf)
* [Informace o rámci na stránkách MŽP](https://www.mzp.cz/cz/kchun_mingsko_montrealsky_globalni_ramec)

### 2023 – Smlouva BBNJ

Smlouva k ochraně biodiverzity v mezinárodních vodách (*Biodiversity Beyond National Jurisdiction*, BBNJ) byla přijata v červnu 2023 a čeká na ratifikaci smluvních států. Zabývá se **ochranou oceánů v době změny klimatu s cílem zabránit dalšímu ubývání biodiverzity.** Týká se mezinárodních vod, přibližně dvou třetin světového oceánu. Navazuje na Kchun-mingsko-montrealský protokol a stanovuje postup při zřizování velkoplošných chráněných oblastí na volném moři tak, aby bylo chráněno 30 % mořského území na planetě. Smlouva také zavazuje ke sdílení přínosů z mořských genetických zdrojů a určuje pravidla pro posuzování dopadů na životní prostředí. 

**Zdroje:**

* [Úplné znění dohody BBNJ](https://daccess-ods.un.org/tmp/3704129.15945053.html) v angličtině
  
## Poznámky

[^geneticke-zdroje]: Příklady genetických zdrojů mohou být samotné rostliny, semena, bakterie nebo zvířecí jedinci.
[^nagojsky-protokol]: Vstoupil v platnost v roce 2014 přes kritiku kvůli omezení přístupu ke genetickým zdrojům, které vede k omezení vědecké spolupráce, odrazování od inovací a vytváření konfliktů. Kritika není v případě právních předpisů týkajících se životního prostředí neobvyklá, ale v tomto případě přišla z vědecké komunity, nikoliv z obchodu nebo průmyslu, jak bývá zvykem.