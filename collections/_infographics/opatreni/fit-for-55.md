---
layout:        infographic
title:         "Co je Fit for 55"
slug:          "fit-for-55"
redirect_from: "/fit-for-55"
published:     2022-01-20
weight:        93
tags-scopes:   [ eu ]
tags-topics:   [ opatreni, ekonomika ]
caption:       "Fit for 55 je balíček legislativních návrhů Evropské komise, které mají vést k 55% snížení evropských emisí skleníkových plynů do roku 2030 v porovnání s rokem 1990. Tento cíl je mezikrokem k dosažení uhlíkové neutrality do roku 2050, ke kterému se Evropská unie právně zavázala."
---

{% include preview-box.html
    title="Co je obsahem jednotlivých opatření v balíčku Fit for 55?"
    text="V související infografice stručně rozebíráme obsah jednotlivých legislativních návrhů z balíčku."
    slug="fit-for-55-opatreni"
%}

[Fit for 55](https://eur-lex.europa.eu/legal-content/cs/TXT/?uri=CELEX%3A52021DC0550), balíček legislativních návrhů, který podporuje **snížení emisí skleníkových plynů o 55 % do roku 2030 oproti roku 1990**, byl Evropskou komisí představen v červenci 2021. Balíček obsahuje jak návrhy upravující stávající směrnice či nařízení, tak úplně nové legislativní návrhy, přičemž se zaměřuje na oblasti, jako je obchodování s emisními povolenkami (EU ETS), uhlíkové vyrovnání na hranicích, energetiku a paliva či využívání půdy a lesnictví. V neposlední řadě pak přináší podpůrná opatření, jejichž cílem je učinit transformaci sociálně spravedlivější. Navrhovaná opatření by měla přinést nové příležitosti pro investice, inovace a tvorbu pracovních míst.[^fit-for-55]

Většina legislativních návrhů balíčku byla již schválena (např. reforma systému obchodování s emisními povolenkami) a vstoupila v platnost, přičemž jejich významná část byla dojednaná za **českého předsednictví Radě EU**[^predsednictvi-eu], které probíhalo v druhé polovině roku 2022. Některé stále čeká jejich projednání v Evropském parlamentu a Radě Evropské unie, tedy s účastí ministrů vlád členských zemí a národních pracovních skupin.[^fit-for-55-q-a]

## Kontext vzniku

Fit for 55 je součástí širší strategie Evropské unie (EU) k dosažení **<glossary id="carbon-neutrality">uhlíkové (klimatické) neutrality</glossary>** do roku 2050 známé jako [**Zelená dohoda pro Evropu (*European Green Deal*)**](https://ec.europa.eu/info/strategy/priorities-2019-2024/european-green-deal_cs). Zelená dohoda byla představena Evropskou komisí v roce 2019, načež byla v roce 2020 odsouhlasena členskými zeměmi. V létě 2021 pak nabyl účinnosti [**Evropský právní rámec pro klima**](https://eur-lex.europa.eu/legal-content/cs/TXT/?uri=CELEX%3A32021R1119), známý též jako Evropský klimatický zákon (*European Climate Law*), který činí dosažení uhlíkové neutrality do roku 2050 právně závazným. Součástí tohoto zákona je i střednědobý cíl, který EU zavazuje ke snížení emisí skleníkových plynů o 55 % do roku 2030 oproti roku 1990, přičemž jeho dosažení má zajistit právě balíček Fit for 55 (volně přeloženo jako "připraveni pro 55 %").

**Pro udržení globálního oteplení pod hranicí 1,5 °C** vzhledem k předindustriálnímu období **je potřeba do roku 2030 snížit emise skleníkových plynů na polovinu celosvětově**, nejen v rámci EU. Evropská unie (EU-27, bez Spojeného království) se v roce 2020 na těchto emisích podílela 7,5 %. V absolutních číslech země EU v témže roce vyprodukovaly 2,6 miliardy tun emisí CO<sub>2</sub>, čímž se zařadily na třetí místo za Čínu a USA.[^emise-co2]

Ač Evropskou unii i svět čeká patrně největší transformace hospodářství a společnosti v historii, podle dat Eurobarometru z roku 2021 vnímá většina občanů EU (93 %) změnu klimatu jako závažný problém. V Česku je to 85 %. Zároveň 90 % Evropanů a 87 % Čechů souhlasí s výrokem: „Měli bychom snížit emise skleníkových plynů na minimum a zároveň kompenzovat zbývající emise například rozšířením zalesněné plochy, aby se hospodářství EU stalo do roku 2050 klimaticky neutrálním.“[^eurobarometr]

## Principy

Navrhovanými opatřeními v balíčku Fit for 55 prostupují následující principy:

* **Přiměřenost a účinnost opatření** – navrhovaná opatření jsou založena na tržních mechanismech i regulacích.

* **Znečišťovatel platí** – firmy nesou náklady emisí, které produkují, což je motivuje k zavádění čistých technologií. Tento princip podporuje zejména systém obchodování s emisními povolenkami. Pro více informací o emisních povolenkách doporučujeme náš [text](/explainery/emisni-povolenky-ets).

* **Solidarita** – cílená a systematická podpora skupin obyvatel, které mohou být opatřeními nepřiměřeně zasaženy (např. zdražováním energií, ztrátou zaměstnání apod.).

## Konkrétní návrhy opatření

{% include preview-box.html
    title="Jak fungují evropské emisní povolenky?"
    text="V článku popisujeme kontext vzniku a účel obchodování s emisnimí povolenkami."
    slug="emisni-povolenky-ets"
%}

Jednotlivá navrhovaná opatření lze rozdělit do tří skupin. První skupinu tvoří tzv. **tržní mechanismy**, které zahrnují zejména evropský **systém obchodování s emisními povolenkami** (EU ETS), kde Komise navrhuje zahrnutí dalších odvětví (námořní dopravy, silniční dopravy a budov), rozšíření povolenek v oblasti letecké dopravy a rychlejší snižování množství povolenek v oběhu. Zároveň Komise stanovuje, že všechny výnosy z povolenek budou členské státy povinny použít na opatření související se změnou klimatu (dosud šlo o 50 %). Dále Komise navrhuje zavedení mechanismu **uhlíkového vyrovnání na hranicích** (*Carbon Border Adjustment Mechanism*, CBAM), který by měl zajistit zpoplatnění vysokouhlíkových dovozů. To se má týkat zejména například cementu nebo oceli tak, aby dovozci ze třetích zemí byli zatíženi stejnými poplatky za emise jako výrobci v EU. Tyto dovozy aktuálně tvoří 2 % všech dovozů. Dovozci do EU by si tedy museli zakoupit certifikáty podle emisní náročnosti komodit (pokud je již neuhradili ve třetí zemi). Zmíněná opatření reflektují princip **znečišťovatel platí**.

Další sada opatření spadá pod **cíle a regulace**, které zahrnují revizi stávající **směrnice o obnovitelných zdrojích energie**, kdy by mělo dojít k navýšení jejich požadovaného podílu na výrobě energie na 40 % do roku 2030, a **směrnice o energetické účinnosti**, která upravuje cíl snížit spotřebu primární energie oproti očekávaným hodnotám v roce 2030 na 39 %. Další návrhy zahrnují **přísnější emisní předpisy pro osobní automobily a dodávky**, budování **nové infrastruktury pro alternativní paliva** a **iniciativy pro udržitelnější letecká paliva** a **čistší námořní paliva**. Součástí balíčku je rovněž **revize nařízení o sdílení úsilí**, která navyšuje cíl snížení emisí v sektorech mimo systém EU ETS o 40 % do roku 2030 oproti roku 2005. Dále se návrhy týkají **lesní strategie EU** a **revize nařízení o využívání půdy a lesnictví**. Podrobnější vhled do lesní strategie EU nabízí [náš text](/explainery/lesnicka-strategie-eu). V prosinci 2021 Komise představila návrhy zaměřující se na **energetickou náročnost budov**, **snižování v metanu v energetice** a **vnitřní trh s plyny z obnovitelných zdrojů, se zemním plynem a s vodíkem**.

Třetí skupinu návrhů tvoří **podpůrná opatření**. K zajištění sociálně spravedlivé a solidární transformace Komise navrhuje vznik nového **Sociálního klimatického fondu**, jehož prostředky budou namířeny ke skupinám obyvatel, které budou z důsledku transformace hospodářství zranitelnější. Část příjmů fondu bude tvořena výnosy z obchodování s emisními povolenkami, část budou tvořit příspěvky členských zemí. Solidarita je namířena i směrem k zemím s vyšší závislostí na fosilních palivech a nižším HDP, pro které budou k dispozici prostředky z posíleného **Modernizačního a Inovačního fondu**.

Jak uvádí Komise,[^fit-for-55] legislativní návrhy vychází z analýzy posouzení dopadů, která ukazuje, že "přílišné spoléhání na posílené regulační politiky by vedlo ke zbytečně vysoké ekonomické zátěži, zatímco samotné stanovování cen uhlíku by neodstranilo přetrvávající selhání trhu a netržní překážky." Proto je balíček tvořen kombinací tržních mechanismů i regulací a zároveň nezbytných podpůrných opatření. Návrhy ve většině případů neobsahují jednu konkrétní technologii, ale zpravidla podporují paletu několika technologií, případně stanovují pouze cíl a způsob jeho dosažení nechávají volný.

Níže uvádíme přehled opatření včetně odkazů na poslední verzi legislativního aktu (někde jde o již schválenou podobu, někde o návrh, který se stále projednáváná nebo na projednání čeká):

### Tržní mechanismy

#### Emisní povolenky

* [Revize obchodování s emisními povolenkami](https://eur-lex.europa.eu/legal-content/CS/TXT/?uri=celex%3A32023L0959) (*European Emissions Trading System*, EU ETS), včetně zahrnutí námořní dopravy do stávajícího systému a vznik nového systému pro silniční dopravu a budovy (tzv. EU ETS 2)[^reforma-eu-ets] {% include includes-local/fit-for-55-icon.html status="done" %}
* [Revize obchodování s emisními povolenkami v letecké dopravě](https://eur-lex.europa.eu/legal-content/CS/TXT/?uri=celex%3A32023L0958) {% include includes-local/fit-for-55-icon.html status="done" %}

#### Další tržní mechanismy

* [Uhlíkové vyrovnání na hranicích](https://eur-lex.europa.eu/legal-content/CS/TXT/?uri=celex%3A32023R0956) (*Carbon Border Adjustment Mechanism*, CBAM) {% include includes-local/fit-for-55-icon.html status="done" %}
* [Revize směrnice o zdanění energie](https://eur-lex.europa.eu/legal-content/CS/TXT/?uri=CELEX%3A52021PC0563) (*Energy Taxation Directive*, ETD) {% include includes-local/fit-for-55-icon.html status="inprogress" %}

### Cíle a regulace

#### Závazky pro snižování emisí (v sektorech nezatížených tržními mechanismy)

* [Revize nařízení o sdílení úsilí](https://eur-lex.europa.eu/legal-content/CS/TXT/?uri=celex%3A32023R0857) {% include includes-local/fit-for-55-icon.html status="done" %}

#### Energetika

* [Revize směrnice o obnovitelných zdrojích](https://eur-lex.europa.eu/legal-content/CS/TXT/HTML/?uri=OJ:L_202302413) (*Renewable Energy Directive*, RED) {% include includes-local/fit-for-55-icon.html status="done" %}
* [Revize o snižování emisí metanu v odvětví energetiky a o změně nařízení (EU) 2019/942](https://eur-lex.europa.eu/legal-content/cs/TXT/?uri=CELEX%3A52021PC0805)[^metan] {% include includes-local/fit-for-55-icon.html status="inprogress" %}
* [Revize nařízení o vnitřním trhu s plyny z obnovitelných zdrojů, se zemním plynem a s vodíkem](https://eur-lex.europa.eu/legal-content/EN/TXT/?uri=COM%3A2021%3A804%3AFIN) {% include includes-local/fit-for-55-icon.html status="inprogress" %}
* [Revize směrnice o společných pravidlech pro vnitřní trh s plyny z obnovitelných zdrojů, se zemním plynem a s vodíkem](https://eur-lex.europa.eu/legal-content/EN/TXT/?uri=COM%3A2021%3A803%3AFIN)[^plyny-oze-spolecna-pravidla] {% include includes-local/fit-for-55-icon.html status="inprogress" %}

#### Energetická účinnost

* [Revize směrnice o energetické účinnosti](https://eur-lex.europa.eu/legal-content/CS/TXT/HTML/?uri=CELEX:32023L1791) (*Energy Efficiency Directive*, EED) {% include includes-local/fit-for-55-icon.html status="done" %}
* [Revize směrnice o energetické náročnosti budov](https://eur-lex.europa.eu/legal-content/cs/TXT/?uri=COM%3A2021%3A802%3AFIN) (*Energy Performance of Buildings Directive*, EPBD)[^epbd] {% include includes-local/fit-for-55-icon.html status="inprogress" %}

#### Doprava

* [Přísnější emisní předpisy pro osobní automobily a dodávky](https://eur-lex.europa.eu/legal-content/CS/TXT/?uri=celex%3A32023R0851) {% include includes-local/fit-for-55-icon.html status="done" %}
* [Nová infrastruktura pro alternativní paliva](https://eur-lex.europa.eu/legal-content/CS/TXT/HTML/?uri=CELEX:32023R1804) {% include includes-local/fit-for-55-icon.html status="done" %}
* [Iniciativa pro udržitelnější letecká paliva ReFuelEU](https://eur-lex.europa.eu/legal-content/CS/TXT/HTML/?uri=OJ:L_202302405) {% include includes-local/fit-for-55-icon.html status="done" %}
* [Iniciativa pro čistší námořní paliva FuelEU](https://eur-lex.europa.eu/legal-content/CS/TXT/HTML/?uri=CELEX:32023R1805) {% include includes-local/fit-for-55-icon.html status="done" %}

#### Krajina a ekosystémy

* [Lesní strategie EU](https://eur-lex.europa.eu/legal-content/CS/TXT/?uri=CELEX%3A52021DC0572) {% include includes-local/fit-for-55-icon.html status="done" %}
* [Revize nařízení o využívání půdy a lesnictví](https://eur-lex.europa.eu/legal-content/CS/TXT/?uri=celex%3A32023R0839) {% include includes-local/fit-for-55-icon.html status="done" %}

### Podpůrná opatření

* Vznik [Sociálního klimatického fondu](https://eur-lex.europa.eu/legal-content/CS/TXT/?uri=celex%3A32023R0955) {% include includes-local/fit-for-55-icon.html status="done" %}
* Posílení [Modernizačního a Inovačního fondu](https://eur-lex.europa.eu/legal-content/CS/TXT/?uri=celex%3A32023L0959)[^reforma-eu-ets] {% include includes-local/fit-for-55-icon.html status="done" %}

Pro více informací o jednotlivých opatřeních přejděte na naši infografiku [Fit for 55: přehled opatření](/infografiky/fit-for-55-opatreni).

## Zdroje a poznámky

[^fit-for-55]: [„Fit for 55": plnění klimatického cíle EU pro rok 2030 na cestě ke klimatické neutralitě](https://eur-lex.europa.eu/legal-content/cs/TXT/?uri=CELEX%3A52021DC0550)

[^predsednictvi-eu]: [Předsednictví Česka Radě Evropské unie](https://www.eu2022.cz/)

[^fit-for-55-q-a]: Carbon Brief: [Q&A: How ‘Fit for 55’ reforms will help EU meet its climate goals](https://www.carbonbrief.org/qa-how-fit-for-55-reforms-will-help-eu-meet-its-climate-goals)

[^emise-co2]: Our World in Data: [CO<sub>2</sub> emissions by region](https://ourworldindata.org/co2-emissions#co2-emissions-by-region)

[^eurobarometr]: [Eurobarometr 2021](https://europa.eu/eurobarometer/api/deliverable/download/file?deliverableId=75845). Procento těch, co vnímají změnu klimatu jako závažný problém zahrnuje respondenty, kteří ji vnímají jako *velmi* nebo *dost* závažný problém. Procento souhlasících s výrokem zahrnuje respondenty, kteří s ním *rozhodně* nebos *spíše* souhlasí.

[^reforma-eu-ets]: Následující opatření jsou součástí jedné směrnice: revize stávajícího systému EU ETS, jeho rozšíření na námořní dopravu, vznik nového systému EU ETS 2 pro silniční dopravu a budovy a posílení Modernizačního a Inovačního fondu.

[^epbd]: V prosinci 2023 došlo mezi Parlament, Radou EU a Komisí k [prozatímní dohodě](https://ec.europa.eu/commission/presscorner/detail/cs/ip_23_6423) o podobě směrnice.

[^metan]: V listopadu 2023 došlo mezi Parlament, Radou EU a Komisí k [prozatímní dohodě](https://www.consilium.europa.eu/cs/press/press-releases/2023/11/15/climate-action-council-and-parliament-reach-deal-on-new-rules-to-cut-methane-emissions-in-the-energy-sector/) o podobě směrnice.

[^plyny-oze-spolecna-pravidla]: V listopadu 2023 došlo mezi Parlament, Radou EU a Komisí k [prozatímní dohodě](https://www.consilium.europa.eu/cs/press/press-releases/2023/11/28/internal-markets-in-renewable-and-natural-gases-and-in-hydrogen-council-and-parliament-reach-deal/) o podobě směrnice.