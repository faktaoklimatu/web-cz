---
layout: empty
title: "Hledáme do týmu: COO (Brno)"
slug: hledame-COO
---

<div class="section"><div class="container">
<h1>{{ page.title }}</h1>

<div class="row"><div class="col-12 col-lg-8" markdown="1">

_Pomoz nám proměnit naše vize v konkrétní výsledky a přispěj k efektivní dekarbonizaci Česka._

{:.perex}
Jsme malá organizace s velkými ambicemi: chceme posunout dekarbonizaci Česka a kultivovat veřejnou debatu o změnách klimatu. Hledáme klíčového člověka do týmu na pozici COO (provozní ředitel\*ka). Potřebujeme zkušeného lídra, který ukotví naše vize v reálných strategiích a akčních krocích a zajistí jejich důslednou realizaci.

### <i class="fa-solid fas fa-fw fa-people-group"></i>&ensp;Kdo jsme

V organizaci Fakta o klimatu máme přímočarou misi: **pomoct tomu, aby dekarbonizace v Česku probíhala co nejrychleji a co nejlépe**, to znamená se strategickou rozvahou, nákladově efektivně a sociálně udržitelně. Co pro to děláme? Téma klimatu a dekarbonizace je extrémně složité a těžko srozumitelné, stejně jako spousta vědeckých studií, vládních plánů i statistických dat. My přinášíme pro Česko důležité informace přístupně a srozumitelně, například [přehlednými infografikami](/teplota-cr){:target="_blank"}, [jasnými texty](/explainery/emisni-povolenky-ets-2){:target="_blank"}, [vlastními datovými analýzami](/explainery/teplotni-extremy-cr){:target="_blank"} a [studiemi](/2024-cesty-k-ciste-a-levne-elektrine-2050){:target="_blank"}, které si cení odborná komunita. Kromě toho věcným stylem mluvíme do médií a s důležitými stakeholdery. Postupně tak veřejnou diskusi o změně klimatu kultivujeme a zaměřujeme ji na řešení. Fungujeme díky podpoře řady grantů, nadací a firemních a individuálních dárců.

Jsme dost [pestrý tým zkušených profesionálů](/o-nas), kterým záleží na naší společné budoucnosti. Protože máme slabost pro čísla a data, tak si snadno dokážeme spočítat, že je nejvyšší čas jednat. Kromě čísel a dat nás baví krásné vizualizace, optimalizační modely, analýzy v R, zjednodušování komplexity, balancování mezi střízlivostí a nadějí. A také milujeme výběrovou kávu, elektronickou hudbu, meditaci, běh nebo povídání o tom, jak se kdo zrovna cítí.

Za 5 let jsme se rozrostli na tým 12 lidí a v dalších letech chceme a potřebujeme dále výrazně růst a rozvíjet se, protože nás čeká ještě spousta práce. A na to potřebujeme Tvoji pomoc.

### <i class="fa-solid fa-list-check"></i>&ensp;Co budeš dělat

Potřebujeme schopného a zkušeného člověka do vedení, pozici označujeme jako COO, ale taky to bude tak trochu finanční manažer\*ka, trochu HR manažer\*ka, a trochu projekťák\*čka. Klíčové činnosti jsou vypsány, zbytek náplně práce specifikujeme společně podle toho, co bude potřeba a ty na to zároveň budeš mít talent.

* **strategické plánování**: Tvým úkolem je (v úzké spolupráci s ředitelem) převádět vizi organizace do dlouhodobé strategie, fundraisingové strategie, ročních a kvartálních plánů a každodenní praxe organizace. No bullshit: potřebujeme, aby strategie byla pro tým srozumitelná a realizovatelná.
* **řízení organizace a komunikace s týmem**: Budeš nastavovat organizační strukturu, koordinovat práci a řídit velké projekty, hodnotit výkon a pomáhat rozvoji týmu. Jde o to, držet v organizaci dostatek řádu a jasnosti, aby naše tvorba byla opravdu efektivní, a současně dostatek kreativní startupové mentality, abychom dokázali pružně reagovat na měnící se prostředí.
* **finanční řízení**: Potřebujeme kvalitní finanční plánování a pořádek ve financích. A potřebujeme někoho, kdo rozumí slovu “zisk”. To znamená, že budeš přinášet lepší řád a jasnost do systému našeho účetnictví, do cash flow managementu a do rozpočtů a finančního řízení našich velkých projektů, abychom mohli růst.
* **compliance**: Potřebujeme, aby organizace fungovala podle všech zákonů a interních pravidel.

(Rozhodně tedy není nutné detailně rozumět klimatu, dekarbonizaci nebo energetice. Oceníme ale zvědavost a chuť se učit i v těchto oblastech.)

### <i class="fa-solid fa-user-check"></i>&ensp;Klíčové kompetence

* ambice a orientace na výsledky
* zkušenosti s managementem a řízením organizací (2 roky+)
* skvělé strategické přemýšlení
* schopnost systematické a organizované práce
* vysoké komunikační schopnosti uvnitř týmu i navenek (jasnost, empatie, přesvědčivost, zdravá sebejistota)
* analytické schopnosti (pro porozumění výstupům stejně jako pro řízení týmu)
* samostatnost a iniciativa

### <i class="fa-regular fa-handshake"></i>&ensp;Co nabízíme

* **důležitou práci s mimořádným dopadem**
* **platové ohodnocení: 60 tisíc +** \\
(ohodnocení plánujeme zvyšovat v závislosti na tvém výkonu a finančním zdraví organizace)
* **tým plný zajímavých lidí s přátelskými vztahy**: pomáháme si navzájem, mnozí spolu tráví čas i mimo práci, pravidelně děláme výjezdní porady, kde se můžeme rozvíjet, diskutovat o strategii, spolu se projít nebo zasportovat
* **6 týdnů dovolené**, příspěvky na wellbeing a osobní rozvoj
* **flexibilní pracovní doba**, možnost částečné práce na **home office**

### <i class="fa-regular fa-thumbs-down"></i>&ensp;Co nenabízíme

* **klid**: Chytáme se příležitostí a kormidlujeme tak, jak se zrovna ve víru událostí dá. Někdy to přináší časový tlak a jistou míru stresu. Klidnou práci s nohama na stole u nás nečekej.
* **detailní zadání**: Věci se u nás dějí spíše živelně a zakladatel je především velký vizionář. Nečekej, že Tě někdo povede za ruku a bude stanovovat dílčí úkoly – hledáme samostatného problem-solvera s vlastním pohonem.
* **fancy kanceláře**: Brněnský Impact Hub je pěkné místo a má spoustu výhod, ale stále je nám to tu trochu malé, filtrovanou kávu si vaříme vlastnoručně a naše kytky někdy taky vypadají povadle.

**Zaujala Tě naše nabídka?** Pošli do **neděle 24. 11.** na [prace@faktaoklimatu.cz](mailto:prace@faktaoklimatu.cz?subject=COO pozice){:target="_blank"} svoje CV a pár řádků o tom, proč chceš právě k nám, co nám můžeš přinést a proč si myslíš, že by nám to společně fungovalo.

<a class="btn btn-primary btn-lg" href="mailto:prace@faktaoklimatu.cz?subject=COO pozice" target="_blank"><i class="fas fa-fw fa-envelope"></i> Pošli CV</a>

</div></div>

</div></div>

<div class="section"><div class="container" markdown="1">

### Ukázky naší práce

{% assign example_slugs = "teplota-cr, emise-cr, elektrina-cr, 2024-vyroba-elektriny-v-cesku-bez-uhli, zelena-dohoda-pro-evropu, 2024-cesty-k-ciste-a-levne-elektrine-2050" | split: ", " %}
{%- include preview-blocks-expandable.html slugs=example_slugs rows=2 no_include_tags=true %}

</div></div>
