---
layout:     study
title:      "Charneyho zpráva"
slug:       1979-charneyho-zprava
redirect_from:
  - /1979-charneyho-zprava
  - /1979_charneyho-zprava
  - /studie/1979_charneyho-zprava
published:  2019-08-22
weight:     200
tags-scopes: [ svet ]
tags-topics: [ klima, emise ]
caption:    "V roce 1979 vědci popsali a vcelku přesně předpověděli klimatickou změnu. Jejich výsledky jsou stále platné."
intro:      "V roce 1979 vědci publikovali zprávu o dopadech zvyšujících se koncentrací CO<sub>2</sub> v atmosféře. Výsledky této studie se ukázaly být přesné a byly od té doby mnohokrát potvrzeny mnohem přesnějšími metodami. Již tehdy vědci v úvodu psali o nebezpečí setrvačnosti klimatického systému"
study-title:        "Carbon Dioxide and Climate: A Scientific Assessment"
study-author:       "Climate Research Board"
study-institution:  "National Research Council"
study-year:         1979
study-doi:          "10.17226/19856"
study-url:          "https://www.nap.edu/catalog/19856/carbon-dioxide-and-climate-a-scientific-assessment"
study-pdf:          "https://www.nap.edu/read/19856/chapter/1"
summary: |
    * Hlavním výstupem zprávy je odhad tzv. <glossary id="citlivost">citlivosti klimatu</glossary>, tedy průměrné změny teploty povrchu Země při zdvojnásobení koncentrace CO<sub>2</sub>. Vědci dochází k závěru, že __*"...pokud dojde ke zdvojnásobení koncentrace CO<sub>2</sub> v atmosféře a dosažení termodynamické rovnováhy, dojde k oteplení o 2 °C až 3,5 °C, s vyššími nárůsty v severních zeměpisných šířkách."*__ Moderní odhady citlivosti klimatu na základě mnohem přesnějších modelů i historických pozorování docházejí ke stejným hodnotám.
    * Zpráva popisuje skleníkový efekt, i když toto slovní spojení ještě přímo nepoužívá: __*"...hlavní efekt zvýšení koncentrace CO<sub>2</sub> je větší absorpce tepelného záření zemského povrchu a v důsledku nárůst teploty vzduchu v atmosféře. Silnou pozitivní zpětnou vazbu vytváří pak související nárůst koncentrace vodní páry, která je ještě silnější absorbér tepelného záření..."*__ Vědci dále kvantifikují radiační působení při zdvojnásobení koncentrace na 4 W/m<sup>2</sup> a konstatují, že metody výpočtu radiačního působení byly již tehdy potvrzeny laboratorními měřeními i satelitními měřeními.
---

## Předpoklady a metodologie

Studie vychází z tehdejších poznatků o fyzice atmosféry a oceánů a z výsledků tehdejších numerických modelů, tzv. GCM (_Global Circulation Models_), což byly první počítačové modely s hrubou geografií povrchu. Ve studii jsou shrnuty dominantní fyzikální mechanismy určující planetární klima včetně hlavních zpětnovazebních smyček (vodní pára, albedo, oblaka) a podrobněji diskutovány výsledky modelů. Autoři popisují historické emise a uvádějí odhad možného vývoje emisí (odhadují, že koncentrací 560 ppm, tedy zdvojnásobení oproti předindustriální hodnotě 280 ppm, by planeta mohla dosáhnout někdy po roce 2030). Vzhledem k možnostem tehdejších počítačových simulací se autoři nesnaží určit rychlost změny ani podrobné geografické rozložení teplot a zaměřují se pouze na odhad citlivosti klimatu.

## Poznámky o zpracovateli

Autorský tým zprávy tvořilo 10 předních vědců z oblasti klimatologie a fyziky atmosféry (zpráva je pojmenována po předsedovi této komise, kterým byl [Jule Charney](https://en.wikipedia.org/wiki/Jule_Gregory_Charney) z Massachusetts Institute of Technology). Úkolem tohoto týmu bylo shrnout tehdejší znalosti o dopadech zvyšující se koncentrace skleníkových plynů a kvantitativně zhodnotit přesnost předpovědí tehdejších numerických modelů klimatu.

## Další souvislosti

* Nejstarší odhady citlivosti klimatu pocházejí z roku 1896, kdy prof. Svante Arrhenius publikoval [první výpočet](https://www.tandfonline.com/doi/abs/10.1080/14786449608620846) skleníkového efektu CO<sub>2</sub> a vodní páry. Došel tehdy k hodnotě oteplení o 4 °C při zdvojnásobení koncentrace CO<sub>2</sub>.
* Od publikace Charneyho zprávy, tedy za posledních 40 let, se koncentrace CO<sub>2</sub> zvýšily z 335 ppm na 408 ppm, tedy o 22 %. [Teplotní anomálie](/infografiky/teplotni-anomalie) se ve stejném období zvýšila o 0,64 °C. Odhad klimatické citlivosti z Charneyho zprávy předpovídá zvýšení o 0,65 °C. To se zdá být pozoruhodně přesný odhad, který ale nezahrnuje dva podstatné efekty: další skleníkové plyny a zpoždění odezvy. Lidstvo vypouští i jiné skleníkové plyny jako CH<sub>4</sub>, N<sub>2</sub>O a další, které zesilují skleníkový jev. Pozorované zvýšení rovnovážných teplot by tedy mělo být větší, než předpovídá Charneyho zpráva, protože ta počítá pouze s CO<sub>2</sub>. Zároveň však teploty, které měříme dnes, nejsou rovnovážnými teplotami. Klimatický systém má velkou setrvačnost a k dosažení rovnováhy potřebuje 20–30 let. Tedy i kdybychom přestali nyní vypouštět skleníkové plyny, teplota by ještě 20–30 let rostla. Jinak řečeno, korektnější výpočet by současné teploty měl porovnávat s teplotami odpovídajícími koncentracím skleníkových plynů před 20–30lety, zároveň by však musel zahrnout působení dalších skleníkových plynů (lze převést na <glossary id="co2eq">CO<sub>2</sub>eq</glossary>).
