---
layout:           publication
title:            "Výroba elektřiny v Česku bez uhlí"
title_formatted:  "Výroba elektřiny<br>v Česku bez uhlí"
subtitle:         "Ekonomické příčiny odklonu od uhlí,<br>dopady na českou elektroenergetiku<br>a důležité kroky pro modernizaci"
slug:             2024-vyroba-elektriny-v-cesku-bez-uhli
redirect_from:
  - /2024-vyroba-elektriny-v-cesku-bez-uhli
published:        2024-09-25
background_color: "#81CEC9"
text_color: "black"
button_style: "btn-outline-dark"
organizations:
  - name: "Fakta o klimatu"
    logo: "fakta-black.svg"
authors:
  - id: "matej-grabovsky"
  - id: "jan-krcal"
  - id: "ondras-pribyla"
  - ids: ["kristi-psorn-zakopcanova", "marcel-otruba"]
    minor-role: "vizualizace a grafická úprava"
  - id: "jirka-lnenicka"
    minor-role: "editace a korektura"
type:             "Studie"
perex: |
  TODO: Napsat perex.
---

**Evropská energetika prochází rychlou transformací** směrem k (téměř) nulovým emisím skleníkových plynů a současně k prosperitě a ekonomické konkurenceschopnosti v budoucím nízkoemisním světě.

Protože v evropské energetice jde z velké části o decentralizované tržní prostředí, její transformaci určují hlavně ekonomické faktory. Klíčovou roli tedy hraje nastavení trhu, a v rámci něj pak zejména systém **obchodování s emisními povolenkami** (EU ETS). Tento mechanismus, který se využívá i mimo EU, přenáší na elektrárny a další velké podniky společenské náklady související s vypouštěním skleníkových plynů. Tím narovnává tržní prostředí, jež tyto náklady dříve nezohledňovalo.

**Pro Česko transformace výroby elektřiny a tepla znamená v první řadě ukončení výroby z uhlí**, které má oproti jiným zdrojům elektřiny velmi vysokou emisní intenzitu a tedy i vysoké finanční náklady, stále se z něj však v Česku vyrábí zhruba 40 % elektřiny a 50 % tepla. Tento úkol se týká i jiných zemí – v EU dosud hraje uhelná energetika významnou roli v Polsku, Německu, Bulharsku a Slovinsku. V průměru celé EU však výroba elektřiny z uhlí za posledních 20 let klesla asi o 60 %.

**Pokud Česko usiluje o budoucí prosperitu a ekonomickou konkurenceschopnost, je nezbytné poukázat na ekonomické důsledky současné české výroby elektřiny a tepla** a pragmaticky prosazovat změny, které povedou k moderní a dlouhodobě udržitelné energetice.

Přitom je potřeba brát ohled na sociální aspekty a možná rizika celé transformace – aby například nebyla ohrožena spolehlivost dodávek elektřiny domácnostem a aby nedošlo k výraznému a plošnému, byť dočasnému zdražení energií. Proto je **nutné pečlivě zvažovat dopady, které by v následujících letech mohlo mít rychlé uzavírání uhelných elektráren a tepláren**.

## Na co se studie zaměřuje

**Tato studie se soustředí na krátkodobý výhled dalších zhruba 5 let** a klade si následující otázky:

- **Co způsobí dražší emisní povolenka?** Jak by českou energetiku a nejvíce pak uhelnou energetiku proměnilo rychlé zdražení emisních povolenek?
- **Proč se vyplatí rozvoj české energetiky urychlit?** Co může Česko pro své občany i podniky v dalších letech získat rychlejším rozvojem moderní energetiky?
{:.arrow}

Při hledání odpovědi na obě otázky využívá studie vlastní optimalizační model evropské elektrizační soustavy, který umožňuje v hodinovém rozlišení analyzovat dopady různých cenových hladin emisních povolenek stejně jako různých scénářů rozvoje nových zdrojů v Česku. Tato studie pro každý ze scénářů sleduje několik zásadních výstupů modelu: (1) z jakých zdrojů se bude v Česku vyrábět elektřina, (2) jak se promění toky v evropské síti a česká importní bilance a (3) zda bude v Česku dostatek elektřiny.

TODO: Tabulky parametrů.

## Co vyplývá z modelování

Výsledky z modelových scénářů lze rozdělit podle hlavních otázek:

<div class="row">
<div class="col" markdown="1">
**K čemu by mohl vést rychlý nárůst ceny emisní povolenky (na 100 €/t)**

1. **Pokles domácí výroby elektřiny z uhlí o více než dvě třetiny** – na trhu by ji nahradil dostatek levnějších zdrojů na výrobu elektřiny jako zemní plyn a import elektřiny ze zahraničí.
2. **Odstavení většiny uhelných elektráren** bez dopadu na bezpečnost dodávek elektřiny (velká část uhelných tepláren by byla stále potřeba pro dodávky tepla a mohla by tedy pomáhat v pokrytí špiček spotřeby elektřiny).
3. Proměna Česka v **dovozce elektřiny** (s čistým importem 2,5 TWh ročně, tedy zhruba 4 % celkové spotřeby); dražší domácí výrobu z uhlí by zčásti nahradila levnější výroba v zahraničí z OZE a zemního plynu.
4. **Zhruba 40% pokles českých emisí** z výroby elektřiny v důsledku snížení výroby z nejvíce znečišťujících zdrojů.
</div>

<div class="col" markdown="1">
**Co může přinést rychlejší rozvoj moderní energetiky v dalších 5 letech** (oproti scénáři Pomalejšího rozvoje)

1. **Zvýšení výrobní soběstačnosti Česka** a téměř vyrovnanou importní bilanci elektřiny (díky rozvoji zdrojů elektřiny, které lépe konkurují na spotovém trhu).
2. **Nižší velkoobchodní ceny elektřiny**: čím rychlejší bude rozvoj moderní energetiky, tím nižší budou v průměru ceny na trhu.
3. **Urychlení přechodu od uhelné energetiky**: snížení výroby elektřiny z uhlí o 13 % a možnost odstavit další uhelné teplárny.
</div>
</div>

## Čtyři hlavní doporučení pro další rozvoj české energetiky

Studie na základě modelování i na základě dalších studií a analýz identifikuje oblasti rozvoje pro českou energetiku v dalších 5 letech:

TODO: Dlaždice doporučení.
