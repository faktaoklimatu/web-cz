---
layout:      infographic
title:       "NECP: Scénář transformace elektroenergetiky ČR"
slug:        "2019-scenar-necp"
redirect_from: "/2019-scenar-necp"
published:   2020-11-19
weight:      90
tags-scopes: [ cr ]
tags-topics: [ energetika, opatreni ]
caption:     "Vnitrostátní plán České republiky v oblasti energetiky a klimatu (NECP) popisuje český příspěvek k cílům EU na snižování emisí, zvyšování podílu obnovitelných zdrojů energie a zvýšení energetické účinnosti. Tato grafika shrnuje proměnu české elektroenergetiky do roku 2030 podle tohoto plánu. "
data-our:    "https://docs.google.com/spreadsheets/d/14CB428mF-_iHTgrLb2Dd0zJZ4xHUMdGhbr_FZ2fZy6k/edit"
data-orig:   [ [ "Původní studie", "https://www.mpo.cz/cz/energetika/strategicke-a-koncepcni-dokumenty/vnitrostatni-plan-ceske-republiky-v-oblasti-energetiky-a-klimatu--252016/" ] ]
---

{% include includes-local/energeticke-scenare/jak-cist.md %}

## Metodické komentáře ke grafice

{% include includes-local/energeticke-scenare/rozdeleni-zdroju-2019.md %}

### Rozdělení zdrojů do kategorií: rok 2030

Čísla o výrobě přebíráme přímo ze studie (ve skutečnosti jsou kombinací dvou tabulek, jedna udává výrobu z obnovitelných zdrojů v TJ, druhá výrobu z konvenčních zdrojů v TWh). Predikci instalovaného výkonu studie udává pouze u obnovitelných zdrojů. Kromě zřejmé predikce u jádra tak ve studii chybí odhad pro uhelné a plynové elektrárny.

{% include includes-local/energeticke-scenare/emise.md %}

## O scénáři NECP

Národní energeticko-klimatický plán (NECP, National Energy and Climate Plan) dala
Evropská unie za úkol sestavit každé zemi, aby bylo možné koordinovat emisní cíle EU a opatření pro jejich plnění. Český NECP, nazvaný [Vnitrostátní plán České republiky v oblasti energetiky a klimatu](https://www.mpo.cz/cz/energetika/strategicke-a-koncepcni-dokumenty/vnitrostatni-plan-ceske-republiky-v-oblasti-energetiky-a-klimatu--252016/), zpracovávalo Ministerstvo průmyslu a obchodu.

### Co NECP obsahuje?

Stěžejní část Vnitrostátního plánu tvoří nastavení příspěvku ČR k tzv. evropským energeticko-klimatickým cílům EU v oblasti snižování emisí, zvyšování podílu obnovitelných zdrojů energie a zvyšování energetické účinnosti. NECP se však zabývá nejen elektřinou, ale energetikou obecně, do čehož spadá i chlazení a výroba tepla, distribuce zemního plynu, posouzení energetické náročnosti průmyslu a další. Na více než 400 stranách obsahuje velké množství informací, které s tématem souvisejí v různé míře, někdy i jen okrajově (počínaje tabulkami a grafy vývoje konečné spotřeby energie v různých sektorech v uplynulých letech, diskusí opatření v oblasti vzdělávání a poradenství, informací o stavu zásob jaderného paliva v elektrárně Dukovany až po tabulku s odhadovanými počty ovcí, prasat a skotu do roku 2040). K metodice výpočtů většiny hodnot NECP uvádí zpravidla: "*Zdroj: Vlastní zpracování MPO pro účely Vnitrostátního plánu*".
Striktně řečeno tedy NECP není scénář transformace energetiky, protože není zřejmé, jakým způsobem dochází k většině projekcí. Přestože NECP obsahuje klima explicitně v názvu, nezmiňuje potřebu mitigace klimatické změny jako kontext, ve kterém transformace energetiky probíhá, a nijak více se probíhající změně klimatu nevěnuje.

NECP přitom vychází zejména ze dvou strategických dokumentů, [Aktualizované státní energetické koncepce ČR](https://www.mpo.cz/dokument158059.html) (ASEK) schválené v roce 2015, která počítá s pokračujícím rozvojem jaderné energetiky, a [Politiky ochrany klimatu v ČR](https://mzp.gov.cz/cz/ministerstvo/politika-a-strategie-mzp/pripravovane-strategicke-dokumenty/politika-ochrany-klimatu) schválené v roce 2017.

### Jaké jsou cíle ČR, ze kterých NECP vychází?

V oblasti snižování emisí je cílem ČR snížit celkové emise skleníkových plynů (tedy nejen z výroby elektřiny) do roku 2030 o 30 % v porovnání s rokem 2005, což odpovídá snížení emisí o 44 Mt CO<sub>2</sub>eq. Podle emisních projekcí dojde při naplnění politik a opatření obsažených ve Vnitrostátním plánu k poklesu emisí skleníkových plynů o 34 % (v porovnání s rokem 2005).

V rámci dekarbonizace si Česká republika vytyčila cíl dosáhnout 22% podílu obnovitelných zdrojů na hrubé konečné spotřebě energie. Ta obsahuje  nejen elektřinu, ale i spotřebu energie při chlazení a výrobě tepla, v dopravě apod. V roce 2020 je tento podíl 13 %.

NECP dále vychází ze Státní energetické koncepce ASEK, která počítá s navýšením produkce elektřiny z jádra do roku 2040 na 46–58 %. Plánovaná dostavba nových bloků se sice přímo neprojeví do roku 2030, nepřímo však souvisí s jen pomalým navyšováním OZE v rámci NECP.

### Metodika

K metodice výpočtů hodnot výroby elektřiny či instalovaného výkonu jednotlivých zdrojů NECP uvádí zpravidla: "Zdroj: Vlastní zpracování MPO pro účely Vnitrostátního plánu". Lze očekávat, že půjde o hodnoty z jiných dokumentů (např. Státní energetické koncepce), expertní odhady, nebo o rozpady cílů, které byly s Evropskou Unií vyjednány na politické úrovni. NECP modelování nebo kritéria optimalizace nezmiňuje.

Pro naše zobrazení scénáře elektroenergetiky, jak ji uvažuje NECP, jsme použili:

* Hodnoty hrubé výroby elektřiny podle paliv – Tabulka 168 na straně 341.
* Hodnoty výroby elektřiny z OZE – Tabulka 15 na straně 31.
* Instalovaný výkon OZE – Tabulka 18 na straně 33.
