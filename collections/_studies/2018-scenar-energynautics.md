---
layout:      infographic
title:       "Energynautics: Scénář transformace elektroenergetiky ČR"
slug:        "2018-scenar-energynautics"
redirect_from:
  - /2018-scenar-energynautics
  - /2018_energetika-cr-bez-uhli
  - /studie/2018_energetika-cr-bez-uhli
published:   2020-11-19
weight:      92
tags-scopes: [ cr ]
tags-topics: [ energetika, opatreni ]
caption:     "Studie Energynautics zkoumá možnou proměnu české elektroenergetiky do roku 2030. Konkrétně analyzuje dopady ukončení provozu českých uhelných elektráren a rozvoje obnovitelných zdrojů na elektrizační soustavu ČR. Závěrem je, že stabilita sítě není zásadní překážkou pro přechod od uhlí k obnovitelným zdrojům."
data-our:    "https://docs.google.com/spreadsheets/d/14CB428mF-_iHTgrLb2Dd0zJZ4xHUMdGhbr_FZ2fZy6k/edit"
data-orig:
  - [ "Původní studie", "https://en.frankbold.org/sites/default/files/publikace/czech_grid_without_coal_by_2030_fin_0.pdf" ]
  - [ "Doplňující analýza citlivosti", "https://frankbold.org/sites/default/files/publikace/sensitivity_analysis_czech_grid_without_coal_by_2030.pdf" ]
---

{% include includes-local/energeticke-scenare/jak-cist.md %}

## Metodické komentáře ke grafice

{% include includes-local/energeticke-scenare/rozdeleni-zdroju-2019.md %}

### Rozdělení zdrojů do kategorií: rok 2030

Čísla udávaná ve studii dobře odpovídají naší kategorizaci, takže je přímo přebíráme.

{% include includes-local/energeticke-scenare/emise.md %}

## O studii Energynautics

[Energynautics](https://energynautics.com/en/) je německá konzultační společnost, která se specializuje na analýzu elektrických sítí, jejich stabilitu a na integraci obnovitelných zdrojů do energetického mixu. Společnost disponuje vlastním softwarem, který umožňuje modelování a simulace provozu elektrizačních soustav.

Studie, ze které v této vizualizaci vycházíme, byla společnosti Energynautics zadána ke zpracování skupinou pěti českých nevládních organizací: Glopolis, Frank Bold, Hnutí DUHA, Aliance pro energetickou soběstačnost a CEE Bankwatch Network.

Původní studie byla zveřejněna v květnu 2018 pod názvem [_Czech Power Grid without Electricity from Coal by 2030_](https://en.frankbold.org/sites/default/files/publikace/czech_grid_without_coal_by_2030_fin_0.pdf) s podtitulem _Possibilities for Integration of Renewable Resources and Transition into a System Based on Decentralized Sources_. K dispozici je i [pětistránkové shrnutí studie](https://frankbold.org/sites/default/files/publikace/infolist-sit_bez_uhli.pdf) v českém jazyce.

V říjnu 2018 byla publikována [doplňující studie](https://frankbold.org/sites/default/files/publikace/sensitivity_analysis_czech_grid_without_coal_by_2030.pdf), která upřesňuje a opravuje některé informace z původní studie. Dále rozšiřuje scénář o čtyři další varianty budoucího vývoje: (1) extrémní zima (tři týdny s průměrnou teplotou pod −15 °C) a s tím související zvýšená poptávka po energii; (2) ukončení provozu Jaderné elektrárny Dukovany do roku 2030; (3) omezení možností importu elektřiny ze sousedních zemí v důsledku snížení produkce v Německu, Francii a Polsku; (4) rozšíření elektromobility a tepelných čerpadel v ČR.

### Zaměření studie

Studie Energynautics se snaží odpovědět na otázku, zda by si česká elektrizační soustava zachovala stabilitu při úplném vyřazení uhelných zdrojů z výroby elektřiny. Konkrétně počítá do roku 2030 s ukončením provozu všech uhelných elektráren, jež slouží výhradně k výrobě elektřiny. Zároveň předpokládá zachování uhelných zdrojů s kombinovanou výrobou tepla a elektřiny (CHP) a kogeneračních zdrojů v průmyslových provozech.

Použitý model podrobně zachycuje přenosovou soustavu ČR a agregovanou evropskou síť tak, jak je v roce 2030 předpokládají celoevropské plány [TYNDP](https://tyndp.entsoe.eu/tyndp2016/) z roku 2016. Model počítá i s variantou nepříznivého počasí pro výrobu elektřiny z větrných a solárních zdrojů. Hodnoty instalované kapacity OZE v roce 2030 předpokládá na základě expertních odhadů realizovatelného potenciálu.

### Co studie neřeší

Studie Energynautics se nesnaží najít "optimální" rozvoj nebo útlum instalované kapacity jednotlivých typů zdrojů. Předpokládaný instalovaný výkon v roce 2030 vychází z expertních odhadů zástupců [Komory OZE](https://www.komoraoze.cz/) a slouží jako jeden ze vstupů modelu.

Model uvažuje pouze přenosovou soustavu ČR a agregovanou soustavu na evropské úrovni. Nebere tedy v potaz možné problémy na úrovni distribuční soustavy a nutné změny při zapojování jednotlivých zdrojů do sítě.

Studie se taktéž nezabývá výpočtem nutných investic do zdrojů a infrastruktury, ani nevyčísluje úspory v emisích skleníkových plynů z výroby elektřiny.

### Model přenosové soustavy a spotřeby

Studie modeluje elektrizační soustavu na dvou úrovních detailu. Pro Českou republiku používá podrobný statický model přenosové soustavy (220 a 400kV vedení) s linearizovanými toky. Na mezinárodní úrovni pak uvažuje agregovaný model evropské sítě ENTSO-E.

Výroba a spotřeba elektřiny jsou modelovány v hodinovém rozlišení podle dat ENTSO-E, přičemž rozložení spotřeby v rámci ČR je zhruba úměrné rozložení obyvatelstva. Počasí je modelováno po 15 minutách a to podle roku 2012, který byl pro solární a větrné zdroje poměrně nepříznivý.

## Výsledky studie Energynautics

Hlavním závěrem studie je, že předpokládaný rozvoj obnovitelných zdrojů neohrozí stabilitu sítě ani bezpečnost dodávek elektřiny a stávající podoba přenosové sítě není pro takový rozvoj obnovitelných zdrojů energie překážkou. Navíc v hlavní variantě scénáře ČR zůstane čistým vývozcem elektřiny.

Doplňující studie navíc ukazuje, že bezpečnost dodávek elektřiny bude zajištěna i v dalších variantách budoucího vývoje: (1) při neplánovaném výpadku největšího zdroje v české elektrizační síti, jednoho bloku Jaderné elektrárny Temelín; (2) při velmi chladné zimě, kdy by po tři týdny průměrná teplota klesala k −15 °C; (3) při nárůstu spotřeby v důsledku nástupu tepelných čerpadel a elektromobility a (4) při současném omezení instalovaného výkonu v Polsku, Německu a Francii.

Stávající podoba české elektrizační soustavy není překážkou pro přechod na čistější energetiku díky těmto důvodům:

* Soustava je dimenzována s vysokým koeficientem bezpečnosti.
* Síť rozvádí elektřinu od několika centrálních zdrojů do poměrně vzdálených míst spotřeby. To je rozdíl ve srovnání s Velkou Británií nebo Německem, kde jsou elektrárny často postaveny v blízkostí míst s vysokou spotřebou.
* Obnovitelné zdroje jsou vcelku rovnoměrně rozmístěny po území České republiky. Přenos větrné elektřiny na velké vzdálenosti, jak je známe z Velké Británie nebo Německa, zde nepředstavuje vážný problém.
* Významný podíl výroby elektřiny z obnovitelných zdrojů pokrývají zdroje na biomasu a bioplyn, které jsou do určité míry dispečersky řiditelné.

V hlavním scénáři uvažovaném ve studii navíc Česká republika zůstane v roce 2030 čistým vývozcem elektřiny, ač čistý export klesne na 4 TWh oproti 13 TWh v roce 2017.
