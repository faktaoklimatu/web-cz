---
layout:           publication
title:            "Konec uhlí v Česku"
title_formatted:  "Konec uhlí v Česku"
subtitle:         "Je soustava připravena na uzavření zdrojů skupiny Sev.en a co zbývá vyřešit pro bezpečný útlum uhelné energetiky?"
slug:             2026-konec-uhli-v-cesku
redirect_from:
  - /2026-konec-uhli-v-cesku
published:        2026-01-19
background_color: "#81CEC9"
text_color: "black"
button_style: "btn-outline-dark"
organizations:
  - name: "Fakta o klimatu"
    logo: "fakta-black.svg"
authors:
  - id: "jan-krcal"
  - ids: ["marcel-otruba"]
    minor-role: "vizualizace a grafická úprava"
type:             "Studie"
perex: |
  Česko v roce 2025 vyrobilo z uhlí přibližně třetinu elektřiny. Kvůli vysoké emisní intenzitě a nákladům na povolenky jsou však tyto zdroje ekonomicky neudržitelné. Skupina Sev.en proto oznámila záměr uzavřít své elektrárny Počerady a Chvaletice a teplárnu Kladno na přelomu let 2026 a 2027. Tato studie pomocí podrobného modelování analyzuje dopady tohoto kroku na zdrojovou přiměřenost, bezpečnost dodávek a cenu silové elektřiny.
---

{% include preview-box.html
    title="Předchozí studie"
    text="Modelování navazuje na předchozí studii o budoucnosti uhelné energetiky v Česku."
    slug="2024-vyroba-elektriny-v-cesku-bez-uhli"
%}

## Legislativní rámec

Současná situace kolem skupiny Sev.en je prvním reálným testem nové legislativy zavedené v srpnu 2025 (v rámci tzv. Lex Plyn). Energetický zákon nově v § 34 definuje postup pro případ ohrožení bezpečnosti dodávek při odstavování klíčových zdrojů:

* **Oznamovací povinnost**: Výrobci elektřiny musí záměr uzavřít zdroj o výkonu 100 MWe a více oznámit nejméně 11 měsíců předem.
* **Role ČEPS**: Provozovatel přenosové soustavy má následně 60 dní na posouzení, zda toto uzavření neohrozí bezpečný a spolehlivý provoz elektrizační soustavy. Pokud identifikuje riziko, doporučí zachování provozu.
* **Zásah ERÚ**: V takovém případě může Energetický regulační úřad (dle § 12) uložit povinnost pokračovat v provozu nad rámec původní licence. Provozovatele takového zdroje může ERÚ vysoutěžit v rámci výběrového řízení.
* **Ekonomická kompenzace**: Subjektu, kterému byla tato povinnost uložena, náleží náhrada prokazatelné ztráty a přiměřený zisk.

Tato studie přináší nezávislou analýzu této situace a současně přidává další doplňkové scénáře.

## Cca 2 GWe ze 7 GWe současných uhelných zdrojů

Na základě oznámení skupiny Sev.en uvažuje analýza dva hlavní scénáře: pokračování všech stávajících uhelných elektráren v provozu a pokračování všech elektráren s výjimkou zdrojů skupiny Sev.en:

{% include figure.html
    name="instalovane-vykony.svg"
    class="narrow-figure"
    alt="V současnosti 7,2 GWe, bez elektráren Sev.en 4,9 GWe"
%}

## Tyto zdroje nejsou potřeba pro zdrojovou přiměřenost

Podle provedeného modelování by odstavení elektráren skupiny Sev.en mělo **minimální dopady** na českou soustavu,
při ceně povolenky 90 €/t CO₂ by elektrárny Sev.en stejně vyráběly jen málo.

<div class="container-fluid wide-figure-desktop uhelna-studie2-vysledky mb-4">
<div class="row">
<div class="col-md-4 my-3 px-0">
<div class="publication-card">
<div class="ikona"><i class="fa-solid fa-circle-arrow-right" style="color: #9a9a9a"></i></div>
<div class="nazev">Čistý import vyšší jen o</div>
<div class="hodnota">0,5–1,5 <span>TWh</span></div>
<div class="komentar">tedy jen cca 1–2 % spotřeby</div>
</div></div>
<div class="col-md-4 my-3 px-0">
<div class="publication-card">
<div class="ikona"><i class="fa-solid fa-circle-check" style="color: #8ac7d0"></i></div>
<div class="nazev">Žádné nedodávky elektřiny</div>
<div class="hodnota">LOLE = 0<span>h</span></div>
<div class="komentar">LOLE značí <em>loss of load expectation</em> neboli očekávaný počet hodin s nedodávkou elektřiny za rok</div>
</div></div>
<div class="col-md-4 my-3 px-0">
<div class="publication-card">
<div class="ikona"><i class="fa-solid fa-coins" style="color: #fac66c"></i></div>
<div class="nazev">Silová elektřina dražší jen o</div>
<div class="hodnota">0–2 <span>€/MWh</span></div>
<div class="komentar">v celoročním průměru v Česku, nárůst ceny jen do 2 %</div>
</div></div>
</div></div></div>

Je třeba dodat, že tato analýza se nezabývá **podpůrnými službami**. Obzvláště pak bez podrobného síťového modelu nedokáže jakkoliv posoudit dopad odstavení elektráren na **nefrekvenční podpůrné služby**.

## Doporučení pro další kroky ke konci uhlí v Česku

Rozhodování o budoucnosti elektráren Počerady a Chvaletice je jen jedním z prvních kroků postupného odchodu Česka od uhlí. Tato analýza ukazuje, že část uhelných zdrojů lze odstavit již v nejbližších letech bez ohrožení bezpečnosti dodávek.

Zároveň ale platí, že česká soustava dnes není připravena na okamžité odstavení všech uhelných elektráren. Další kroky proto musí směřovat k systematické přípravě ve čtyřech hlavních oblastech:

<div class="container-fluid uhelna-studie2-vysledky">
<div class="row">
<div class="col-md-6 my-4 px-4">
<div class="kruh">1</div>
<div class="nazev"><strong>Doplnit řiditelný výkon</strong> (postavit nové elektrárny)</div>
</div>
<div class="col-md-6 my-4 px-4">
<div class="kruh">2</div>
<div class="nazev">Nahradit roli uhelných zdrojů v <strong>podpůrných službách</strong></div>
</div></div>
<div class="row">
<div class="col-md-6 my-4 px-4">
<div class="kruh">3</div>
<div class="nazev">Nahradit uhlí ve <strong>velkých teplárnách</strong> (v rámci ETS 1)</div>
</div>
<div class="col-md-6 my-4 px-4">
<div class="kruh">4</div>
<div class="nazev">Nahradit uhlí v <strong>menších teplárnách</strong> (mimo ETS 1)</div>
</div>
</div></div></div>
