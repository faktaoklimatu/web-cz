---
layout:        survey
title:         "Atribuce nedávných extrémních událostí"
slug:          2023-reserse-extremy
redirect_from: "/2023-reserse-extremy"
weight:        305
published:     2023-06-08
tags-scopes:   [ ]
tags-topics:   [ ]
use-preview-image: true
caption:       "Přehled extrémních událostí a jejich spojitost se změnou klimatu"
intro: |
  K extrémním projevům počasí klimatická změna někdy přispívá, jindy tomu tak není. Vědci vzájemnou souvislost mezi těmito jevy dlouhodobě zkoumají a v tzv. atribučních studiích popisují, jak změna klimatu ovlivnila pravděpodobnost výskytu konkrétní extrémní události, případně jaký vliv měla na její intenzitu. Více o této metodě používané organizací World Weather Attribution lze najít na [našem webu](/explainery/vliv-klimatu-na-extremy-prirucka).

  **Poznámky k údajům v tabulce:**

  * Ve studiích lze často najít srovnání současného klimatu s dobou "před průmyslovou revolucí" či "předindustriální" – jde o období mezi lety 1850–1900, kdy byla průměrná teplota planety přibližně o 1,2 °C chladnější. Vizte naši [infografiku k teplotní anomálii](https://faktaoklimatu.cz/infografiky/teplotni-anomalie).

  * Atribuce extrémních událostí pracují s časovými intervaly, které říkají, jak často srovnatelná událost v průměru může (nebo v minulosti mohla) nastat. Pokud vychází méně než jednou za 10 000 let, považuje se za téměř nemožnou. 
  
  * Mnohé ze zde uváděných studií zdůrazňují, že uvedená čísla jsou považována spíše za spodní hranici a změny v četnosti či intenzitě popisovaných jevů oproti předindustriálnímu období jsou pravděpodobně ještě větší. Jejich autoři totiž kombinují pozorování a simulace klimatických modelů, přičemž výsledky modelů vycházejí často s méně výrazným efektem změny klimatu než analýzy založené čistě na pozorování. Tato skutečnost se dá také interpretovat tak, že autoři studie jsou si jisti kvalitativním výsledkem (tedy, že událost skutečně souvisí s globálním oteplováním), ale přesné kvantitativní vyjádření je obtížné.

items:
  events:
    - name: Požáry na východě Kanady (2023)
      type: požáry
      icon: "fires.svg"
      note: Extrémní počasí v Kanadě v průběhu května a června 2023 (kombinace vysokých teplot, sucha a nepřetržitého větru) vedlo k rozsáhlým požárům, při nichž shořelo více než 15,3 milionů hektarů (k 22. 8. 2023). K následkům je nutné připočíst silné znečištění ovzduší, které ohrozilo zdraví, mobilitu a ekonomiku v celé Severní Americe.
      description: |
        __Klimatická změna způsobila, že sezóna požárů s takto závažnými následky je minimálně 7× pravděpodobnější.__

        Extrémnější projevy počasí umožňujícího vznik a šíření požárů (tzv. "fire weather") jsou __spojené především se zvýšením teploty a snížením vlhkosti.__ V roce 2023 byly jejich dopady navíc umocněny neobvykle nízkými srážkami.
      url: "https://www.worldweatherattribution.org/climate-change-more-than-doubled-the-likelihood-of-extreme-fire-weather-conditions-in-eastern-canada/"

    - name: Vlna veder ve Španělsku a v severní Africe (2023)
      type: vlna veder
      icon: "heatwaves.svg"
      note: Na konci dubna byly v Portugalsku, Španělsku, Maroku a Alžírsku zaznamenány rekordní teploty okolo 40 °C (téměř o 20 °C více, než je běžný průměr).
      description: __Takto intenzivní vlna veder v jarních měsících by bez změny klimatu byla téměř nemožná__ (statistický výskyt jednou za 40 000 let). I v současném klimatu by srovnatelná událost měla nastat docela vzácně (jednou za 400 let). __Klimatická změna tedy zvýšila šanci, že přijde podobná vlna veder na daném území 100násobně__.
      url: "https://www.worldweatherattribution.org/extreme-april-heat-in-spain-portugal-morocco-algeria-almost-impossible-without-climate-change/"

    - name: Vlna veder ve Velké Británii (2022)
      type: vlna veder
      icon: "heatwaves.svg"
      note: Během vlny veder v červnu 2022 vystoupala ve Velké Británii teplota až na 40,3 °C, přičemž lokální teplotní rekordy padaly na mnoha místech po celé zemi.
      description: __Pravděpodobnost, že nastane srovnatelná událost, je minimálně 10× větší než bez klimatické změny.__ Ve světě, který by byl o 1,2 °C chladnější, by naměřené maximální teploty byly na mnoha místech nemožné.
      url: "https://www.worldweatherattribution.org/without-human-caused-climate-change-temperatures-of-40c-in-the-uk-would-have-been-extremely-unlikely/"

    - name: Vlna veder v západní části Kanady a USA (2021)
      type: vlna veder
      icon: "heatwaves.svg"
      note: "Ke konci června 2021 bylo na mnoha místech Kanady a v amerických státech Oregon a Washington (které leží v podobné zeměpisné šířce jako Francie) naměřeno více než 40 °C. Zároveň byl v Lyttonu (podobná zeměpisná šířka jako Praha) naměřen nový kanadský teplotní rekord: 49,6 °C."
      description: |
        __Takto vysoké teploty jsou v uvedených oblastech nemožné bez efektu klimatické změny.__

        Dokonce i v dnešní době jde o velmi vzácnou událost, která by měla v průměru nastat jednou za tisíc let. Ovšem při oteplení o dalších 0,8 °C (při zachování současné úrovně emisí se tak stane ve 40. letech 21. století) přijdou podobné vlny veder jednou za 5 až 10 let.
      url: "https://www.worldweatherattribution.org/western-north-american-extreme-heat-virtually-impossible-without-human-caused-climate-change/"

    - name: Sucho v Evropě, Severní Americe a Číně (2022)
      type: sucho
      icon: "droughts.svg"
      note: Západní a střední Evropa, Severní Amerika, Čína a další části severní polokoule čelily během léta 2022 suchu a extrémním vedrům. Tyto podmínky vedly k nedostatku vody, požárům a významně nižší úrodě.
      description: |
        __Suché podmínky pozorované v roce 2022 by se na začátku 20. století vyskytovaly s menší pravděpodobností.__ Konkrétně ve střední a západní Evropě vzrostla pravděpodobnost sucha v kořenové vrstvě půdy 3–4×, v povrchové vrstvě půdy dokonce 5–6×. Hlavním důvodem je mnohem častější výskyt vysokých teplot.

        __Podobně suchá léta můžeme v současném klimatu očekávat zhruba jednou za dvacet let.__
      url: "https://www.worldweatherattribution.org/high-temperatures-exacerbated-by-climate-change-made-2022-northern-hemisphere-droughts-more-likely/"

    - name: Sucho ve východní Africe (od roku 2020)
      type: sucho
      icon: "droughts.svg"
      note: Od konce roku 2020 zažívají Keňa, Etiopie a Somálsko dlouhodobé sucho, které střídají občasné intenzivní přívalové deště způsobující povodně. Kombinace těchto jevů znamená ohrožení potravinové bezpečnosti pro 4 miliony lidí.
      description: |
        Zatímco v tzv. dlouhém období dešťů spadlo ve zkoumané periodě méně srážek, krátké období dešťů vykazuje opačný trend a má srážek více. Pokud je uvažujeme dohromady, celkové množství srážek zůstává stejné.

        Extrémní sucho je tedy __způsobené především vyššími teplotami, které vedou k vyššímu výparu z půdy. Klimatická změna stojí za tím, že podobná sucha jsou nyní v důsledku vyšších teplot 100× pravděpodobnější.__
      url: "https://www.worldweatherattribution.org/human-induced-climate-change-increased-drought-severity-in-southern-horn-of-africa/"

    - name: Sucho na Madagaskaru (2019–2021)
      type: sucho
      icon: "droughts.svg"
      note: V období dešťů v letech 2019–2021 spadlo na jihu Madagaskaru téměř o polovinu méně srážek, než je běžné. Oblast zasáhl hladomor, který ohrozil desítky tisíc lidí.
      description: __Ke zvýšení intenzity či pravděpodobnosti tohoto extrému počasí klimatická změna výrazně nepřispěla__. Významným faktorem by se stala teprve v případě, že by globální teplota stoupla o 2 °C v porovnání s dobou před průmyslovou revolucí.
      url: "https://www.worldweatherattribution.org/factors-other-than-climate-change-are-the-main-drivers-of-recent-food-insecurity-in-southern-madagascar/"

    - name: Povodně v Německu (2021)
      type: povodně
      icon: "floods.svg"
      note: Silné přívalové deště v červenci roku 2021 způsobily povodně v Německu a zemích Beneluxu. Záplavy si vyžádaly více než 200 obětí a způsobily rozsáhlé škody.
      description: |
        __Je zřejmé, že klimatická změna měla na tuto událost vliv,__ ačkoliv jeho vyčíslení je v širokém rozsahu. Zkoumaný region je poměrně velký, tudíž se pro současné metody atribučních studií jednalo o výzvu na hranici jejich možností.

        V důsledku změny klimatu se v daném regionu zvýšil maximální denní úhrn srážek v letní sezóně o 3–19 %. Podobný nárůst je vidět také u srážek dvoudenních. Pravděpodobnost výskytu takovéto události se v porovnání s předindustriálním klimatem zvýšila 1,2–9×.

      url: "https://www.worldweatherattribution.org/heavy-rainfall-which-led-to-severe-flooding-in-western-europe-made-more-likely-by-climate-change/"

    - name: Povodně v Pákistánu (2022)
      type: povodně
      icon: "floods.svg"
      note: Od poloviny června do konce srpna 2022 byly v Pákistánu zaznamenány rekordní monzunové úhrny srážek (v srpnu to byl trojnásobek oproti obvyklému stavu), které vedly k rozsáhlým záplavám. Zničeno bylo 1,7 milionů domů a téměř 1500 lidí přišlo o život.
      description: |
        Záplavy byly přímým __důsledkem extrémních monzunových srážek__ v průběhu léta 2022 (v rámci celého Pákistánu 3násobek obvyklého srpnového úhrnu, v provinciích Sindh a Balúčistán dokonce 7 a 8násobek). Většina modelů a pozorování ukazuje, že __maximální 5denní srážkový úhrn v této oblasti vzrostl kvůli změně klimatu až o 50 %.__

        __K ničivým následkům povodní výrazně přispěl další lidský faktor__ – např. blízkost sídel a infrastruktury k záplavovým územím, politická a ekonomická nestabilita nebo zastaralý systém managementu vodních toků.
      url: "https://www.worldweatherattribution.org/climate-change-likely-increased-extreme-monsoon-rainfall-flooding-highly-vulnerable-communities-in-pakistan/"

    - name: Mrazivé jaro ve Francii (2021)
      type: extrémní zima
      icon: "snowfalls.svg"
      note: Na začátku dubna 2021 zaznamenala Francie velmi nízké teploty, které následovaly po nadprůměrně teplém březnu. Tyto mrazy významně poškodily zejména vinnou révu a ovocné stromy.
      description: __Přestože bez změny klimatu by dubnové teploty byly zřejmě ještě nižší, tak velké škody na plodinách by nezpůsobily – vegetační období by totiž začínalo později.__ Globální oteplení zvýšilo pravděpodobnost výskytu této události o 20–120 %.
      url: "https://www.worldweatherattribution.org/human-caused-climate-change-increased-the-likelihood-of-early-growing-period-frost-in-france/"

    - name: Extrémní zima v jihovýchodní Evropě (2017)
      type: extrémní zima
      icon: "snowfalls.svg"
      note: Některé balkánské státy zaznamenaly v lednu 2017 teploty až o 12 °C nižší, než je v daném období běžné.
      description: |
        Vliv klimatické změny je v tomto případě nejasný. __Podobně nízké teploty nejsou v regionu jihovýchodní Evropy zcela neobvyklé__ a vyskytují se v průměru jednou za 35 let.

        Kvůli velké variabilitě počasí to nelze tvrdit s naprostou jistotou, ale výsledky studie naznačují, že __v polovině 20. století by při podobné vlně mrazů bylo o něco chladněji.__
      url: "https://www.worldweatherattribution.org/se-europe-cold-january-2017/"

    - name: Tropická bouře v Texasu (2019)
      type: tropická bouřka
      icon: "tropical-cyclones.svg"
      note: V září 2019 způsobila tropická bouře Imelda rozsáhlé záplavy v Texasu a škody na majetku v řádu miliard dolarů. Někde spadlo i více než 500 mm srážek za den.
      description: |
        __Klimatická změna jednoznačně vedla k nárůstu srážek během povodní.__ Extrémní dvoudenní úhrn srážek z bouře Imelda je nyní 1,6× až 2,6× pravděpodobnější než beze změny.

        S častějšími a silnějšími záplavami, zejména v pobřežních oblastech, souvisí také zvýšená hladina moří.
      url: "https://www.worldweatherattribution.org/rapid-attribution-of-the-extreme-rainfall-in-texas-from-tropical-storm-imelda/"

    - name: Bouře v západní a střední Evropě (2018)
      type: tropická bouřka
      icon: "tropical-cyclones.svg"
      note: V lednu 2018 zasáhlo západní a střední Evropu několik bouří, které vedly k úmrtím i značným škodám na majetku. Nejvýznamnější byly bouře Eleanor a Frederike.
      description: __V tomto případě změna klimatu nejspíše nehrála roli__ a obdobné bouře nejsou v jejím důsledku častější.
      url: "https://www.worldweatherattribution.org/the-stormy-month-of-january-2018-over-western-europe/"
---
## Studie

<table class="table table-striped table-hover mt-4 mb-4">
  <thead>
    <tr>
      <th scope="col" class="text-uppercase"></th>
      <th scope="col" class="text-uppercase">Událost</th>
      <th scope="col" class="text-uppercase">Popis události</th>
      <th scope="col" class="text-uppercase">Souvislost se změnou klimatu</th>
      <th scope="col" class="text-uppercase align-middle text-center">Odkaz</th>
    </tr>
  </thead>
  <tbody>
    {% for item in page.items.events %}
    <tr>
      <td class="align-top text-nowrap">
        {% if item.icon -%}
        <img src="/assets-local/figures/2023-reserse-extremy/{{ item.icon }}" class="mr-2 pictogram-small" alt="Piktogram – {{ item.type }}"/>
        {%- endif %}
      </td>
      <td class="align-top font-weight-bold">{{ item.name }}</td>
      <td class="align-top">{{ item.note }}</td>
      <td class="align-top">{{ item.description | markdownify }}</td>
      <td class="align-top">
        <a href="{{ item.url }}" class="btn btn-sm btn-secondary">Zdroj</a>
      </td>
    </tr>
    {% endfor %}
  </tbody>
 </table>
