---
layout:        survey
title:         "Atribuce extrémních událostí"
slug:          2023-reserse-extremy
redirect_from: "/2023-reserse-extremy"
weight:        305
published:     2023-06-08
tags-scopes:   [ ]
tags-topics:   [ ]
use-preview-image: true
caption:       "Přehled extrémních událostí a jejich spojitost se změnou klimatu"
intro: |
  K extrémním projevům počasí klimatická změna někdy přispívá, jindy tomu tak není. Vědci vzájemnou souvislost mezi těmito jevy dlouhodobě zkoumají a v tzv. atribučních studiích popisují, jak změna klimatu ovlivnila pravděpodobnost výskytu konkrétní extrémní události, případně jaký vliv měla na její intenzitu. Více o této metodě používané organizací World Weather Attribution lze najít na [našem webu](/explainery/vliv-klimatu-na-extremy-prirucka).

items:
  events:
    - name: Vlna veder ve Španělsku a v severní Africe (2023)
      type: vlna veder
      icon: "heatwaves.svg"
      note: Na konci dubna roku byly v Portugalsku, Španělsku, Maroku a Alžírsku zaznamenány rekordní teploty okolo 40 °C (téměř o 20 °C více, než je běžný průměr).
      description: U této vlny veder byla změna klimatu významným faktorem. Kdyby byla průměrná teplota planety stejná jako před průmyslovou revolucí, byla by tato vlna veder nejspíše o 2 °C chladnější. Zároveň je pravděpodobnost jejího výskytu v důsledku klimatické změny 100× vyšší (konzervativní odhad). Vedra takovéto intenzity by byla bez změny klimatu téměř nemožná.
      url: "https://www.worldweatherattribution.org/extreme-april-heat-in-spain-portugal-morocco-algeria-almost-impossible-without-climate-change/"

    - name: Vlna veder ve Velké Británii (2022)
      type: vlna veder
      icon: "heatwaves.svg"
      note: Během vlny veder v červnu 2022 vystoupala ve Velké Británii teplota až na 40,3 °C, přičemž lokální teplotní rekordy padaly na mnoha místech po celé zemi.
      description: Tato vlna veder byla v důsledku změny klimatu minimálně 10× pravděpodobnější, a kdyby byla průměrná teplota planety stejná jako před průmyslovou revolucí, bylo by během této vlny veder nejspíše o 2 °C chladněji. Jde však o konzervativní odhad – skutečný vliv změny klimatu mohl být ještě větší. Bez změny klimatu by tato událost byla extrémně nepravděpodobná.
      url: "https://www.worldweatherattribution.org/without-human-caused-climate-change-temperatures-of-40c-in-the-uk-would-have-been-extremely-unlikely/"

    - name: Vlna veder v západní části Kanady a USA (2021)
      type: vlna veder
      icon: "heatwaves.svg"
      note: "Ke konci června 2021 bylo na mnoha místech Kanady a USA naměřeno více než 40 °C a bylo dosaženo nového kanadského rekordu: 49,6 °C."
      description: I v době klimatických změn je takováto událost málo pravděpodobná. Kdyby však průměrná teplota planety byla stejná jako před průmyslovou revolucí, výskyt takto intenzivní vlny veder by byl téměř nemožný a teploty by byly o 2 °C nižší.
      url: "https://www.worldweatherattribution.org/western-north-american-extreme-heat-virtually-impossible-without-human-caused-climate-change/"

    - name: Sucho v Evropě, Severní Americe a Číně (2022)
      type: sucho
      icon: "droughts.svg"
      note: Západní a střední Evropa, Severní Amerika, Čína a další části severní polokoule čelily během léta 2022 suchu a extrémním vedrům. Tyto podmínky vedly k nedostatku vody, požárům a významně nižší úrodě.
      description: Konkrétně ve střední a západní Evropě zvýšila změna klimatu pravděpodobnost sucha v kořenové vrstvě půdy asi 3–4×, v povrchové vrstvě půdy dokonce 5–6×. V chladnějším klimatu by takováto událost byla mnohem méně pravděpodobná.
      url: "https://www.worldweatherattribution.org/high-temperatures-exacerbated-by-climate-change-made-2022-northern-hemisphere-droughts-more-likely/"

    - name: Sucho ve východní Africe (od roku 2020)
      type: sucho
      icon: "droughts.svg"
      note: Od konce roku 2020 zažívají Keňa, Etiopie a Somálsko dlouhodobé sucho, které střídají občasné intenzivní přívalové deště způsobující povodně. Kombinace těchto jevů znamená ohrožení potravinové bezpečnosti pro 4 miliony lidí.
      description: Změna klimatu vede k vyšším teplotám a ty zase k vyššímu výparu vody. V důsledku této změny je dle konzervativního odhadu pravděpodobnost výskytu tohoto sucha až 100× vyšší (bez ní by k němu nejspíš nedošlo).
      url: "https://www.worldweatherattribution.org/human-induced-climate-change-increased-drought-severity-in-southern-horn-of-africa/"

    - name: Sucho na Madagaskaru (2019–2021)
      type: sucho
      icon: "droughts.svg"
      note: V období dešťů v letech 2019–2021 spadlo na jihu Madagaskaru téměř o polovinu méně srážek, než je běžné. Oblast zasáhl hladomor, který ohrozil desítky tisíc lidí.
      description: Ke zvýšení intenzity či pravděpodobnosti tohoto extrému počasí klimatická změna výrazně nepřispěla. Významným faktorem by se stala teprve v případě, že by globální teplota stoupla o 2 °C v porovnání s dobou před průmyslovou revolucí.
      url: "https://www.worldweatherattribution.org/factors-other-than-climate-change-are-the-main-drivers-of-recent-food-insecurity-in-southern-madagascar/"

    - name: Povodně v Německu (2021)
      type: povodně
      icon: "floods.svg"
      note: Silné přívalové deště v červenci roku 2021 způsobily povodně v Německu (ale také v Belgii, Lucembursku a Nizozemsku), měly více než 200 obětí a způsobily rozsáhlé škody.
      description: V důsledku změny klimatu se zvýšil maximální denní úhrn srážek v letní sezóně o 3–19 % (ve srovnání s globálním klimatem v době před průmyslovou revolucí). Podobný nárůst je i u srážek dvoudenních. Pravděpodobnost výskytu tohoto druhu události se v porovnáním s předindustriálním klimatem zvýšila 1,2 až 9× (míra nejistoty je vyšší mimo jiné proto, že se událost týká rozsáhlejšího území).
      url: "https://www.worldweatherattribution.org/heavy-rainfall-which-led-to-severe-flooding-in-western-europe-made-more-likely-by-climate-change/"

    - name: Povodně v Pákistánu (2022)
      type: povodně
      icon: "floods.svg"
      note: Od poloviny června do konce srpna 2022 byly v Pákistánu zaznamenány rekordní monzunové úhrny srážek (v srpnu to byl trojnásobek oproti obvyklému stavu), které vedly k rozsáhlým záplavám. Zničeno bylo 1,7 milionů domů a téměř 1500 lidí přišlo o život.
      description: Většina modelů ukazuje, že maximální 5denní srážkový úhrn se v důsledku změny klimatu v této oblasti zvýšil až o 50 %. Pokud bude v budoucnu teplota o 2 °C vyšší než před průmyslovou revolucí, lze očekávat další výrazný nárůst maximálních 5denních srážek, u delšího (60denního) období je nejistota předpovědi pro odhadování vývoje příliš vysoká.
      url: "https://www.worldweatherattribution.org/climate-change-likely-increased-extreme-monsoon-rainfall-flooding-highly-vulnerable-communities-in-pakistan/"

    - name: Mrazivé jaro ve Francii (2021)
      type: extrémní zima
      icon: "snowfalls.svg"
      note: Na začátku dubna 2021 zaznamenala Francie velmi nízké teploty, které následovaly po nadprůměrně teplém březnu. Tyto mrazy významně poškodily zejména vinnou révu a ovocné stromy.
      description: Přestože bez změny klimatu by dubnové teploty byly zřejmě ještě nižší, tak velké škody na plodinách by patrně nezpůsobily – vegetační období by totiž začínalo později. Změna klimatu zvýšila pravděpodobnost výskytu této události o 20–120 %.
      url: "https://www.worldweatherattribution.org/human-caused-climate-change-increased-the-likelihood-of-early-growing-period-frost-in-france/"

    - name: Extrémní zima v jihovýchodní Evropě (2017)
      type: extrémní zima
      icon: "snowfalls.svg"
      note: Některé balkánské státy zaznamenaly v lednu 2017 teploty až o 12 °C nižší, než je v daném období běžné.
      description: Takto nízké teploty se v tomto regionu vyskytují v průměru jednou za 35 let. Od poloviny 20. století se nicméně tyto nízké teploty stávají méně extrémními – bez klimatické změny by bylo při podobných událostech chladněji.
      url: "https://www.worldweatherattribution.org/se-europe-cold-january-2017/"

    - name: Tropická bouře v Texasu (2019)
      type: tropická bouřka
      icon: "tropical-cyclones.svg"
      note: V září 2019 způsobila tropická bouře Imelda rozsáhlé záplavy v Texasu a škody na majetku v řádu miliard dolarů. Někde spadlo i více než 500 mm srážek za den.
      description: Dvoudenní extrémní srážky způsobené Imeldou byly dle klimatických modelů 1,6× až 2,6× pravděpodobnější a o 9–17 % intenzivnější, než kdyby průměrná teplota planety byla stejná jako před průmyslovou revolucí.
      url: "https://www.worldweatherattribution.org/rapid-attribution-of-the-extreme-rainfall-in-texas-from-tropical-storm-imelda/"

    - name: Bouře v západní a střední Evropě (2018)
      type: tropická bouřka
      icon: "tropical-cyclones.svg"
      note: V lednu 2018 zasáhlo západní a střední Evropu několik bouří, které vedly k úmrtím i značným škodám na majetku. Nejvýznamnější byly bouře Eleanor a Frederike.
      description: V tomto případě změna klimatu nejspíše nehrála roli. Další oteplování však může do budoucna vést k vyšší pravděpodobnosti (o 0–20 %) výskytu extrémně silných větrů.
      url: "https://www.worldweatherattribution.org/the-stormy-month-of-january-2018-over-western-europe/"

---
## Studie

<table class="table table-striped table-hover mt-4 mb-4">
  <thead>
    <tr>
      <th scope="col" class="text-uppercase"></th>
      <th scope="col" class="text-uppercase">Událost</th>
      <th scope="col" class="text-uppercase">Popis události</th>
      <th scope="col" class="text-uppercase">Souvislost se změnou klimatu</th>
      <th scope="col" class="text-uppercase align-middle text-center">Odkaz</th>
    </tr>
  </thead>
  <tbody>
    {% for item in page.items.events %}
    <tr>
      <td class="align-top text-nowrap">
        {% if item.icon -%}
        <img src="/assets-local/figures/2023-reserse-extremy/{{ item.icon }}" class="mr-2 pictogram-small" alt="Piktogram – {{ item.type }}"/>
        {%- endif %}
      </td>
      <td class="align-top font-weight-bold">{{ item.name }}</td>
      <td class="align-top">{{ item.note }}</td>
      <td class="align-top">{{ item.description | markdownify }}</td>
      <td class="align-top">
        <a href="{{ item.url }}" class="btn btn-sm btn-secondary">Zdroj</a>
      </td>
    </tr>
    {% endfor %}
  </tbody>
 </table>
