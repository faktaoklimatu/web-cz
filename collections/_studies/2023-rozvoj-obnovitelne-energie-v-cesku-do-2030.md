---
layout:     publication
title:      "Rozvoj obnovitelné energie v Česku do roku 2030"
title_br:   "Rozvoj obnovitelné <br> energie v Česku <br> do roku 2030"
subtitle:   "pro posílení bezpečnosti <br> a plnění klimatických cílů EU"
slug:       2023-rozvoj-obnovitelne-energie-v-cesku-do-2030
redirect_from:
  - /rozvoj-obnovitelne-energie-v-cesku-do-2030
published:  2023-04-06
weight:     120
background_color: "#001f71"
sponsor:    "TOPAZ, z.s."
sponsor_link: "https://top-az.eu/"
sponsor_disclaimer: "Odborný obsah zpracoval autorský tým, zadavatel pro tuto analýzu
pouze stanovil klíčové otázky."

---

## Co navrhuje strategie REPowerEU?

**Pro snížení závislosti na fosilních palivech z Ruska a zvýšení energetické bezpečnosti** představila Evropská komise (EK) v květnu 2022 strategii REPowerEU.

Ta mimo jiné posiluje cíle aktuálně projednávaného legislativního balíčku Fit for 55 a navrhuje:
* **navýšit podíl obnovitelných zdrojů (OZE) na spotřebě energie v EU v roce 2030 na 45 %**
* **snížit spotřebu energie** (= zvýšit energetickou účinnost) **o dalších 13 % do roku 2030** v porovnání se spotřebou referenčního scénáře EK pro rok 2030
Jednotlivé členské země EU si stanovují své vlastní cíle v rámci Vnitrostátního plánu v oblasti energetiky a klimatu (National Energy and Climate Plan, NECP). **Aktualizace tohoto plánu se v Česku právě připravuje**, přičemž tento dokument by měl ambice REPowerEU reflektovat. Na realizaci svého NECP má Česko k dispozici velké množství finančních prostředků z evropských fondů.

## Můžeme mít v roce 2030 v Česku dvakrát více obnovitelné energie než dnes?

Ano, možné to je. **V současné době je podíl obnovitelné energie na celkové spotřebě ČR cca 17 %, přičemž naprostá většina této energie pochází z různých forem biomasy.**

Za adekvátní příspěvek ČR ke klimaticko‐energetickým cílům EU považuje tato studie **podíl obnovitelné energie do roku 2030 v rozmezí 32–35 %** a zároveň vykresluje podrobný scénář, jak tohoto podílu dosáhnout.

{% include figure.html
    name="schema-klicove-nastroje.svg"
    alt="Klíčové nástroje k dosažení dvojnásobného podílu OZE"
    source-text="Fakta o klimatu"
%}

Zcela klíčový je pro Česko **rozvoj solární a větrné energetiky**, která je dnes celosvětově nejlevnějším zdrojem elektřiny a kromě toho má u nás mnohonásobně větší potenciál, než jaký dosud využíváme. Podpora a rozvoj těchto zdrojů je v současnosti hlavním směrem transformace energetik také v ostatních zemích Evropy a jinde ve světě.

Vedle postupné změny energetického mixu v ČR jsou neméně důležitá i opatření ke **zvýšení energetické účinnosti** (hlavně „zateplování“, výrazně vyšší využití tepelných čerpadel a rozvoj elektromobility).

**Využívání udržitelné biomasy**, například dřevního a zemědělského odpadu, hraje v dalším rozvoji obnovitelné energie **jen doplňkovou roli** – jednoduše proto, že biomasa je a bude omezený zdroj.

Z podrobné analýzy možností solární a větrné energetiky plynou dva hlavní závěry:
* **Výroba elektřiny ze slunce a větru může i v českých podmínkách pokrýt podstatnou část spotřeby.** Do roku 2030 lze takto zvýšit výrobu obnovitelné elektřiny až o 20 TWh ročně, aniž by to ohrožovalo bezpečnost dodávek elektřiny. Proměnlivou výrobu z OZE mohou zpočátku jako dosud doplňovat řiditelné uhelné a plynové elektrárny. V dalších etapách dekarbonizace pak budou tyto fosilní zdroje postupně nahrazovány zdroji nízkoemisními (např. efektivní kogenerací z biomasy), elektřina ze slunce a větru se bude **více ukládat do baterií** a klíčový bude též **strategický rozvoj flexibility spotřeby**.
* **S výrazným rozvojem solární energetiky se bude postupně snižovat hodnota takto vyrobené elektřiny.** Tím bude klesat návratnost investic do solární energetiky. Z dlouhodobého hlediska je proto zásadní významně rozvíjet také **větrnou energetiku**, která bude tímto jevem trpět méně.

## Jaké kroky pomohou rozvoji solární a větrné energetiky v ČR?

V Česku dnes potřebujeme odstranit řadu bariér a připravit regulatorní prostředí a infrastrukturu, především v následujících oblastech:

<div class="container wide-figure-desktop"><div class="row align-items-stretch">
<div class="col-md-6"><div class="publication-card" markdown="1">

### 1. Promyšlená strategie

Bez strategie vše včetně legislativy stagnuje. Energetická politika ČR potřebuje jasný směr, vytyčený strategickými dokumenty.
* Česko nutně potřebuje promyšlenou a ambiciózní Státní energetickou koncepci (SEK) a NECP.
* Česko má možnost ovlivnit podobu projednávaných směrnic RED III a RED IV (Renewable Energy Directives) o podpoře využívání energie z obnovitelných zdrojů.

</div></div>
<div class="col-md-6"><div class="publication-card" markdown="1">

### 2. Svižné povolovací procesy

Povolovací procesy pro stavbu větrných elektráren v ČR dnes mohou trvat i víc než 7 let. V takovém prostředí není možné projít úspěšnou transformací.
* Česko potřebuje definovat „go‐to zóny“ pro rozvoj různých druhů OZE.
* Snadnější alternativou „go‐to zón“ je promítnout cíle pro větrnou energetiku do národní úrovně územního plánování.

</div></div>
<div class="col-md-6"><div class="publication-card" markdown="1">

### 3. Distribuční síť, která jde s dobou

Současná infrastruktura v ČR není na potřebný nárůst podílu obnovitelných zdrojů připravena. Žadatelé o připojení často narážejí na nedostatečnou kapacitu sítě.
* Česko potřebuje dostupné informace o ak- tuálních možnostech sítě a také investice do jejího posilování.
* Energetický trh se musí otevřít novým hráčům, kteří budou zajišťovat lokální spotřebu a poskytovat služby flexibility.
</div></div>
<div class="col-md-6"><div class="publication-card" markdown="1">

### 4. Chytrá energetika

Česká energetika je založena na velkých zdrojích a silné centralizaci. Tomu odpovídají i zákony, které zatím vůbec neznají některé moderní instituty, jež jsou pro energetickou transformaci potřebné.
* Česko potřebuje rychle transponovat tzv. Zimní balíček evropských předpisů a umožnit vznik energetických společenství a vhodných podmínek pro akumulaci a agregaci.
* Je třeba urychlit roll‐out chytrého měření a všem účastníkům na trhu zajistit rovný přístup k datům.

</div></div></div></div>
