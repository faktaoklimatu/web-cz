---
layout:        topic
title:         "Krajina"
slug:          "krajina"
redirect_from: "/krajina"
sitemap:       false
published:     2022-04-19
map:           true
weight:        60

subtopics:
  # 3 materiály, které byste neměli přehlédnout
- lead:
  qa:
  - q: "Co se děje s lesy v Česku a jak se na tom podílí klimatická změna?"
    a: |
      Naše lesy chřadnou v důsledku špatného stavu lesní půdy, ale také kvůli lesnímu hospodaření, jež po dlouhou dobu kladlo ekonomický zájem nad přírodu. Klimatická změna je třetí faktor, který situaci dále zhoršuje – otepluje se, voda se více odpařuje, mění se charakter srážek, a les je tak ještě zranitelnější, mimo jiné i vůči škůdcům, s nimiž si dříve uměl poradit lépe. Kůrovcové kalamity nejsou ničím novým, lesy však nikdy nebyly tak málo odolné, jako jsou v důsledku uvedených faktorů dnes, a proto kalamity neprobíhaly v takovém rozsahu – jen v letech 2016–2020 byla v ČR vytěžena plocha jehličnatého lesa odpovídající obdélníku o rozměrech 56x26 km.

  - q: "Může změna klimatu za vymírání druhů zvířat a rostlin?"
    a: |
      Klimatická změna je jednou z pěti příčin ubývání biodiverzity. Dále se na něm podílí nadměrná exploatace (tedy lov ptáků, savců a intenzivní rybolov), šíření nepůvodních druhů do míst, kde dříve nebyly, ubývání biotopů za účelem rozšiřování polí a plantáží a také znečištění prostředí způsobené používáním velkého množství pesticidů a umělých hnojiv.

  - q: "Jak globální oteplování ohrožuje přírodu?"
    a: |
      Každý ekosystém má svůj "bod zlomu", tedy moment, kdy začne být změna přírodních podmínek natolik významná, že už ji tento ekosystém není schopen dále zvládat a "zlomí se" – podobně jako větev stromu při příliš velkém zatížení. Zatímco oteplení o 1,5 °C bude fatální "jen" pro většinu korálových útesů v oceánech, hranicí 2 °C se již blížíme pravděpodobným bodům zlomu u mnoha velkých ekosystémů na naší planetě, jako jsou například severské jehličnaté lesy.

  - q: "Vážně přijdeme o všechny korálové útesy?"
    a: |
      Pokud průměrná globální teplota stoupne o 1,5 °C, zmizí 70–90 % korálových útesů, při oteplení o 2 °C pak nepřežijí již téměř žádní teplovodní koráli. Ti přitom vytvářejí podmínky pro život nejméně čtvrtiny všech známých mořských druhů (z hlediska druhové pestrosti překonávají i tropické deštné pralesy) a na jejich existenci závisí obživa přinejmenším půl miliardy lidí.

  content:
  - hospodareni-lesy
  - vymirani-koralovych-utesu
  - ubyvani-biodiverzity

- id:          "lesy"
  title:       "Lesy"
  lead: |
    Lesy v ČR pokrývají 36,8 % celkové plochy. V důsledku klimatické změny, preferování monokultur jehličnanů v minulosti a špatného stavu lesní půdy jsou dnes lesy u nás jednak zranitelné vůči škůdcům (například kůrovci) a jednak mají nízkou schopnost adaptace na měnící se podmínky, jako je rostoucí průměrná roční teplota, změny v rozložení srážek a podobně. Situaci je možné zlepšit změnami ve způsobu hospodaření – například pestřejší skladbou dřevin a vysazováním druhů, které budou méně citlivé na sucho a vyšší teploty než smrky, či šetrnější těžbou. Důležité však budou i legislativní kroky, jež například umožní efektivně regulovat stavy zvěře, a také finanční podpora lesnictví ze strany státu.
  qa:
  - q: "Je pravda, že smrkové lesy, jak jsme je znali, se už nevrátí?"
    a: |
      Je velmi pravděpodobné, že v důsledku změn klimatu budou v ČR na konci 21. století smrky už jen v nejvyšších horských polohách, jinde prakticky zmizí nebo se budou vyskytovat ojediněle. I ve středních a nižších polohách můžeme mít zdravé a odolné lesy, musí se však změnit jejich skladba – dařit se bude zejména dřevinám, které budou odolnější vůči suchu a nárůstu teplot (dub, buk).

  - q: "Pomáhají lesy snižovat emise?"
    a: |
      Zdravé lesy určitě ano. V důsledku kůrovcové kalamity však v současnosti české lesy nejenže emise nesnižují, ale naopak jich velké množství samy vytvářejí – do půdy, která zůstane odkrytá na slunci po kalamitní těžbě a vysychá, se žádný uhlík neukládá, naopak se z ní uvolňuje do atmosféry. Množství emisí z našich lesů bylo v roce 2019 už srovnatelné s množstvím, které vyprodukuje veškerá osobní automobilová doprava v Česku.

  content:
  - umirani-ceskych-lesu
  - hospodareni-lesy
  - 4-zemedelstvi-a-lesnictvi
  - 16-obnova-lesu-po-kurovci
  - lesy-cr-mapa
  - tezba-lesa-plocha
  - tezba-lesa-vyvoj
  - tezba-lesa-mapa
  - lesnatost-kraje
  - lesnatost-plo
  - 2021-reserse-lesy-cr

- id:          "biodiverzita"
  title:       "Biodiverzita"
  lead: |
    Příroda dnes rychle přichází o svou pestrost a mnoho druhů navždy mizí. Jen v živočišné říši je nyní vyhubením více či méně ohrožena zhruba 1/7 všech ptáků, 1/4 savců, 1/5 plazů, 1/3 paryb (žraloků a rejnoků) a 2/5 obojživelníků. K tomu, abychom tomuto chudnutí živého světa zabránili, bude ovšem nutné udělat víc než jen chránit malé kousky přírody v rezervacích – musíme vrátit život a pestrost i na pole, louky, do lesů, řek nebo rybníků. Uvědomovat si krajinné návaznosti, vnímat všechny důležité funkce krajiny (včetně té produkční, na níž jsme závislí) a umět přemýšlet v delších časových úsecích, než je několik nejbližších let.

  qa:
  - q: "Může za vymírání druhů člověk?"
    a: |
      Ano. Všechny hlavní faktory spojené se současným ubýváním biodiverzity jsou důsledkem aktivity člověka. Což je dobrá zpráva v tom smyslu, že záleží do velké míry na nás, zda se tento negativní trend podaří zvrátit. Více v textu [Proč příroda tak rychle přichází o svou rozmanitost?](/explainery/ubyvani-biodiverzity).

  - q: "Které druhy jsou nejvíc ohrožené v Česku?"
    a: |
      Snad nejohroženější skupinou jsou polní ptáci, jejichž populace se rychle zmenšují: mizí skřivani a luční konipasové, sýčci či chocholouši patří mezi kriticky ohrožené. Ubývá také různých druhů motýlů a hmyzu.

  content:
  - ubyvani-biodiverzity
  - body-zlomu-1
  - vymirani-koralovych-utesu

- id:          "krajina"
  title:       "Zdravá krajina"
  lead: |
    Zdravá krajina je zároveň odolná – tedy dokáže dobře zvládat různé změny, včetně těch klimatických. Je to krajina členitá a pestrá, nikoli taková, v níž je 40 % podzemních vod kontaminováno pesticidy jako dnes nebo v níž se rozkládají obrovské lány s jedinou plodinou, které jsou jinak téměř bez života. Není to krajina s holými kopci, jež zbyly po jehličnatých lesích, s řekami v betonových korytech, krajina bez obojživelníků, ryb, hmyzu či ptáků (ptačí populace na polích se za posledních 40 let zmenšila o třetinu). K takové zdravé a odolné krajině můžeme dospět, změny však vyžadují dobrou vůli hospodařit s ohledem na přírodu a zemědělcům a lesníkům musejí dávat smysl i ekonomicky. Klíčová je v tom promyšlená pomoc ze strany státu, který stanoví jasná kriteria pro dotace a šetrné hospodaření.

  content:
  - lesnicka-strategie-eu
  - ubyvani-biodiverzity
  - 4-zemedelstvi-a-lesnictvi
  - 22-jmk-adaptace

---

Podle Šesté hodnotící zprávy panelu IPCC bude zvýšení globální teploty o 1,5 °C znamenat, že z naší planety zmizí až 14 % všech suchozemských druhů rostlin a živočichů. Při nárůstu o dalšího půl stupně to může být až 20 % druhů a v případě oteplení o 3 °C může vymřít až každý třetí druh. **Hranice 2 °C** bude pravděpodobně také představovat **bod zlomu pro některé velké ekosystémy** na Zemi, což znamená, že v nich dojde k nevratným změnám a mohou i zcela zaniknout. Aktuálně se již tomuto bodu zlomu blíží korálové útesy, na něž je navázáno 25 % všech druhů žijících v mořích. Ale i ve střední Evropě je možné pozorovat ekosystémové dopady změn klimatu, například v jehličnatých lesích. Naše civilizace je navzdory své technické vyspělosti na přírodě závislá a nemůže bez ní přežít – proto je snaha o dosažení nulové uhlíkové bilance a zastavení klimatické změny klíčová nejen pro přírodu, ale i pro lidstvo.
