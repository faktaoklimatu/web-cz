---
layout:        topic
title:         "Mezinárodní dohody a legislativa"
slug:          "dohody-legislativa"
redirect_from: "/dohody-legislativa"
sitemap:       false
published:     2022-04-12
map:           true

dashboard:
- value:       "87 %"
  subtitle:    "emisí CO<sub>2</sub>eq pochází ze zemí směřujících k uhlíkové neutralitě"
- value:       "2050"
  subtitle:    "rok, do kterého se EU zavázala dosáhnout klimatická neutrality"
- value:       "Sharm El-Sheikh"
  subtitle:    "místo konání COP27"

subtopics:
  # To nejdůležitější
- lead: |
    **K zabránění oteplení planety a přechod k bezemisní ekonomice je potřeba úsilí celého světa**. Mezinárodní jednání představují **platformu pro spolupráci**, sdílení perspektiv a know-how. Dohody společně s legislativou pak **utváří prostředí**, na základě kterého nejen státy, ale i podniky jednají.
  qa:
  - q: "Jak je naplňování klimatických dohod vymahatelné?"
    a: |
      Záleží na tom, zda je obsah dohody ukotven i legislativně. Např. **klimatické cíle Evropské unie obsažené v Zelené dohodě pro Evropu jsou právně ukotveny** v Evropském právním rámci pro klima, a jsou tedy právně vymahatelné. Stejně tak je právně závazná Pařížská dohoda. V Nizozemsku nebo Francii již uspěly **klimatické žaloby** žalující tamní vlády za nedostatečnou aktivitu v naplňování klimatických závazků. V roce 2021 byla spolkem občanů podána klimatická žaloba **i na českou vládu**.

  - q: "Jaké klimatické dohody existují?"
    a: |
      Na evropské úrovni jde zejména o **Zelenou dohodu pro Evropu** (European Green Deal) a s ní související Evropský klimatický zákon (Evropský právní rámec pro klima) a balíček opatření Fit for 55. Na světové úrovni je to Rámcová úmluva o změně klimatu (UNFCCC), jejíž smluvní strany se každoročně schází v rámci Konference smluvních stran (COP). Významným předělem bylo dosažení **Pařížské dohody** v roce 2015, ve které se státy zavázaly **udržet oteplení planety pod 2 °C a zároveň se snažit nepřekročit hranici 1,5 °C** oproti předindustriálnímu období.
  - q: "Kdo se mezinárodních klimatických jednání účastní?"
    a: |
      Aktéry mezinárodních klimatických jednání jsou zejména **státy** světa, které pro silnější vyjednávací pozice mohou vytvářit koalice. Koalice tzv. podobně smýšlejících států (like-minded countries) tvoří např. malé ostrovní státy nebo státy Afriky. Do klimatických vyjednávání mohou více či méně zasahovat, např. lobbyingem, **businessoví hráči** či **neziskový sektor**.

  - q: "Jakou roli hraje v mezinárodních klimatických jednáních Česko?"
    a: |
      V kontextu mezinárodních jednání je potřeba rozlišit evropskou a světovou úroveň. Na úrovni EU jsou zájmy a pozice Česka reprezentovány vládou, jejíž ministři a ministryně se pravidelně účastní jednání v rámci Rady Evropské unie, zatímco premiér se účastní setkání hlav členských států v Evropské radě. Na světové úrovni, například při příležitosti Konference smluvních stran (COP) Rámcové úmluvy o změně klimatu (UNFCCC), je Česko součástí společné pozice Evropské unie.

  content:
  - svetove-dohody
  - akteri-klimatickych-jednani
  - fit-for-55
  # TODO: pridat https://2050podcast.cz/epizody/11-mezinarodni-jednani-prubeh

- id:          "emisni-zavazky"
  title:       "Emisní závazky"
  lead: |
    Emisní závazky lze chápat jako **závazky** nejčastěji států, ale ve stále větší míře i podniků a institucí, **ke snižování emisí skleníkových plynů**. K březnu 2022 **87 % světových emisí pocházelo oxidu uhličitého ze států směřujících k uhlíkové neutralitě**.
  qa:
  - q: "Jak můžeme na emisní závazky nahlížet?"
    a: |
      Na emisní závazky je možné nahlížet skrze jejich **typ** (všechny skleníkové plyny či pouze × oxid uhličitý), **formu** (zákon × strategický dokument × prohlášení), **množství emisí** (částečné snížení emisí × úplná neutralita) nebo **horizont** (2050 × 2070). Hlavním cílem je přitom celosvětově **dosáhnout klimatické neutrality**. Jinými slovy, produkovat pouze takové množství skleníkových plynů, které dokážeme z atmosféry odstranit.

  - q: "Jak vypadají emisní závazky nejvíce znečišťujících států?"
    a: |
      **Čína** jakožto největší světový emitent se zavázala dosáhnout uhlíkové neutrality do roku **2060**. **EU** stejně jako **USA** si jako cíl stanovila rok **2050**, přičemž do roku 2030 chce dosáhnout 55% snížení emisí ve srovnání s rokem 1990. Signatáři Pařížské dohody jsou zároveň povinni deklarovat národní závazky ke snižování emisí skleníkových plynů (Nationally Determined Contributions, NDCs), jež jsou pravidelně revidovány.

  content:
  - emisni-zavazky
  - uhelny-phaseout-eu
  - uhlikova-neutralita

- id:          "svet"
  title:       "Světová klimatická politika"
  lead: |
    Pro udržení oteplení planety v mezích 1,5 °C nebo 2 °C **je nezbytné, aby se na snižování emisí skleníkových plynů podílel celý svět** a došlo ke globálnímu přechodu na bezemisní nebo alespoň nízkoemisní ekonomiku.
  qa:
  - q: "Co je Pařížská dohoda?"
    a: |
      V rámci Pařížské dohody se státy světa dohodly na cíli **nepřekročit hranici oteplení o 2 °C a snažit se o udržení oteplení pod 1,5 °C** (v porovnání s předindustriálním obdobím). Zároveň se zavázaly formulovat své **národní závazky ke snižování emisí** (Nationally Determined Contributions, NDCs) a každých pět let je revidovat. Součástí dohody je i finančně **podporovat rozvíjející se země** zasažené změnou klimatu. Pařížská dohoda vznikla v roce 2015 v rámci jednání smluvních stran Rámcové úmluvy OSN o změně klimatu (United Nations Framework Convention on Climate Change, UNFCCC).

  - q: "Co je COP?"
    a: |
      COP je zkratkou pro Konferenci smluvních stran (Conference of the Parties). V kontextu změny klimatu jde o smluvní strany Rámcové úmluvy OSN o změně klimatu (United Nations Framework Convention on Climate Change). Smluvní strany, tedy státy, se od roku 1995 setkávají každý rok, aby **reflektovaly svůj dosavadní pokrok v boji se změnou klimatu a vyjednávaly další kroky**. Zatím poslední COP, v pořadí 26., se konal ve skotském Glasgow. Příští se bude konat na podzim roku 2022 v Sharm El-Sheikh v Egyptě. Kromě změny klimatu probíhá např. i COP týkající se biodiverzity.

  - q: "Co je IPCC?"
    a: |
      IPCC, tedy Mezivládní panel pro změnu klimatu (Intergovermental Panel on Climate Change) je platformou na poli OSN, v rámci které vědci a vědkyně z téměř všech zemí světa **shrnují vědecké poznání v oblasti změny klimatu**. Činí tak v hodnotících zprávách (Assesment Report, AR), které jsou tvořeny třemi pracovními skupinami. První se věnuje **fyzikálním základům** klimatické změny (Working Group 1, WG 1), druhá **dopadům, adaptaci a zranitelnosti** (WG 2) a třetí **mitigaci** (WG 3).

  content:
  - pozice-akteru-cop
  - akteri-klimatickych-jednani
  - zpravy-ipcc

- id:          "eu"
  title:       "Klimatická politika EU"
  lead: |
    Klimatická politika EU je v současnosti reprezentována zejména Zelenou dohodou pro Evropu, v rámci které si EU stanovila cíl **dosáhnout klimatické neutrality do roku 2050**.
  qa:
  - q: "Co je Zelená dohoda pro Evropu (European Green Deal)?"
    a: |
      Zelená dohoda pro Evropu představuje strategii Evropské unie pro dosažení **klimatické neutrality do roku 2050**. Součástí dohody však nejsou pouze klimatické cíle, ale mj. opatření pro zdravější životní prostředí, zemedělství nebo odpadové hospodářství, jinými slovy, jde o komplexní plán pro dekarbonizaci celého hospodářství, včetně zdrojů pro jeho financování. Zelená dohoda byla Evropskou komisí představena v roce 2019, v roce 2020 pak byla schválena členskými zeměmi. V roce 2021 vstoupil v platnost **Evropský klimatický zákon** (Evropský právní rámec pro klima), který činí dosažení klimatické neutrality do roku 2050 právně závazným.

  - q: "Kde najdeme na naplňování cílů Zelené dohody finanční prostředky?"
    a: |
      EU se na financování opatření spojených se Zelenou dohodou podílí zejména prostřednictvím **evropských fondů**. Jde například o Evropské strukturální a investiční fondy, v rámci kterých by mělo na klimatická opatření směřovat alespoň 25 % prostředků. Dále vznikl Fond spravedlivé transformace, který má minimalizovat negativní náklady dekarbonizace zejména u zasažených skupin obyvatel. Na financování klimatických opatření se podílí i Národní plán obnovy. V neposlední řadě existují Modernizační a Inovační fond, které jsou financovány **výnosy z prodeje emisních povolenek** a jejich celý obnos putuje na opatření podporující dekarbonizaci ekonomiky.

  - q: "Jak souvisí Fit for 55 se Zelenou dohodou pro Evropu?"
    a: |
      Evropská unie si na cestě ke klimatické neutralitě do roku 2050, což je cílem Zelené dohody, stanovila průběžný cíl, a to **dosáhnout do roku 2030 55% snížení emisí skleníkových plynů** oproti roku 1990. Naplnění tohoto cíle by měla podpořit opatření navržená v balíčku Fit for 55. Jedná se o balíček návrhů založených na tržních mechanismech (např. systém pro obchodování s emisními povolenkami nebo uhlíkové vyrovnání na hranicích), regulacích (týkajících se např. zdrojů energie, paliv nebo lesů a zemědělství) a podpůrných opatřeních (zaměřených na podporu skupin zasažených dekarbonizací). Fit for 55 je tedy jakousi podmnožinou Zelené dohody.

  content:
  - fit-for-55
  - emisni-povolenky-ets
  - fondy-eu
  # TODO: pridat https://2050podcast.cz/epizody/19-fit-for-55

- id:          "cr"
  title:       "Česká klimatická politika"
  lead: |
    Legislativa Česka v oblasti změny klimatu je ve velké míře utvářena mezinárodními dohodami a úmluvami a legislativou EU. Z celosvětové úrovně jde např. o Pařížskou dohodu, z evropské pak o Zelenou dohodu pro Evropu a balíček opatření Fit for 55.
  qa:
  - q: "Jak vypadá česká klimatická politika?"
    a: |
      Národní strategie existují zejména ve formě Politiky ochrany klimatu, Adaptační strategie ČR nebo Vnitrostátního energeticko-klimatického plánu.

  - q: "Jak se Česko zavázalo snižovat emise skleníkových plynů?"
    a: |
      Česko se stejně jako EU zavázalo dosáhnout klimatické neutrality do roku 2050. V rámci Politiky ochrany klimatu si Česko stanovilo cíl dosáhnout snížení emisí skleníkových plynů o 32 Mt do roku 2020 (a o 44 Mt do roku 2030) v porovnání s rokem 2005. V roce 2019 avšak Česko ve srovnání s rokem 2005 dosahovalo snížení poue o přibližně 25 Mt. V porovnání s rokem 1990 klesly české emise skleníkových plynů do roku 2018 přibližně o 1/3, z velké části se tak avšak událo zejména od opouštění těžkého průmyslu v 90. letech.

  content:
  - adaptacni-strategie-cr
  - 2019-scenar-necp
  - emise-cr-vyvoj
---

Změna klimatu představuje celosvětový problém, a ač na jednotlivé části světa dopadá různě, **vyžaduje spolupráci na regionální i globální úrovni**.
