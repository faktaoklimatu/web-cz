---
layout:        topic
title:         "Mezinárodní dohody a legislativa"
tag-name:      "dohody-legislativa"
slug:          "dohody-legislativa"
redirect_from: "/dohody-legislativa"
published:     2022-04-12
weight:        50
intro: |
  Změna klimatu je celosvětový problém: vypouštění emisí skleníkových plynů v jedné části světa ovlivňuje klima i v jeho dalších částech. Její řešení proto **vyžaduje dlouhodobou spolupráci na regionální i globální úrovni**. Mezinárodní klimatické summity a další jednání slouží jako klíčová **platforma pro sdílení perspektiv a know-how a také formulaci závazků jednotlivých zemí**. Dohody, které na těchto jednáních vzniknou, mají velkou symbolickou hodnotu a současně představují důležitý **rámec pro politické a legislativní kroky**, k nimž následně dochází na unijní, potažmo národní úrovni. Přijatá legislativa pak utváří prostředí pro činnost státních orgánů, podniky i občany a občanky.

dashboard:
- type:        "single"
  col-lg-size: "3-5"
  col-xl-size: 3
  value:       "**89 %** emisí CO<sub>2</sub>"
  subtitle:    "pochází ze zemí směřujících k **uhlíkové neutralitě**"
  source:      "Fakta o klimatu"
  source-url:  "https://faktaoklimatu.cz/infografiky/emisni-zavazky"
- type:        "single"
  col-lg-size: "3-5"
  col-xl-size: 3
  value:       "do roku **2050**"
  subtitle:    "se **EU** zavázala dosáhnout **uhlíkové neutrality**"
  source:      "Evropská komise"
  source-url:  "https://ec.europa.eu/clima/eu-action/european-green-deal/european-climate-law_en"
- type:        "single"
  value:       "**Brazílie**, Belém"
  subtitle:    "místo konání klimatické konference **COP30 v roce 2025**"

subtopics:
  # To nejdůležitější
- lead: |
    **K zastavení oteplování planety a přechodu k nízkoemisní ekonomice je potřeba úsilí celého světa**. Jak se toto úsilí na mezinárodní úrovni projevuje a koordinuje?
  commented-content:
  - slug: "svetove-dohody"
    comment-key: "1"
    comment: |
      **Mezinárodní klimatická jednání probíhají již více než 30 let.** Důležitým milníkem byla v roce 2015 **Pařížská dohoda**.
  - slug: "emisni-zavazky"
    comment-key: "2"
    comment: |
      Klíčovým důsledkem Pařížské dohody jsou závazky států dosáhnout **uhlíkové neutrality**. Aktuálně pokrývají 89 % světových emisí CO<sub>2</sub>.
  - slug: "fit-for-55"
    comment-key: "3"
    comment: |
      **Závazky je ovšem potřeba proměnit ve skutečnost.** V EU k tomu má přispět Zelená dohoda a balíček opatření Fit for 55.
  qa:
  - q: "Jaké klimatické dohody existují?"
    a: |
      Na unijní úrovni jde především o **Zelenou dohodu pro Evropu** (*European Green Deal, EGD*) a s ní související Evropský klimatický zákon (Evropský právní rámec pro klima) a balíček opatření Fit for 55. Na světové úrovni je klíčovou dohodou Rámcová úmluva o změně klimatu (*United Nations Framework Convention on Climate Change, UNFCCC*), jejíž smluvní strany se každoročně schází v rámci Konference smluvních stran (*Conference of Parties, COP*). Významným předělem bylo dosažení **Pařížské dohody** v roce 2015, ve které se státy zavázaly **udržet oteplení planety pod 2 °C a zároveň se snažit nepřekročit hranici 1,5 °C** oproti předindustriálnímu období let 1850–1900.

  - q: "Jak je naplňování klimatických dohod vymahatelné?"
    a: |
      Velkou roli hraje to, zda je obsah dohody ukotven i legislativně. **Klimatické cíle EU obsažené v Zelené dohodě pro Evropu jsou ukotveny** v Evropském klimatickém zákonu, a jsou tedy právně vymahatelné. Stejně tak je právně závazná Pařížská dohoda. V mnoha státech světa, např. v Nizozemsku nebo Francii, již uspěly **klimatické žaloby** žalující tamní vlády za nedostatečnou aktivitu v naplňování klimatických závazků. Klimatická žaloba byla podána i v Česku, kdy spolek občanů žaluje vládu a příslušná ministerstva.

  - q: "Kdo se mezinárodních klimatických jednání účastní?"
    a: |
      Aktéry mezinárodních klimatických jednání jsou zejména **státy**, které pro silnější vyjednávací pozice mohou vytvářet koalice. Koalice tzv. podobně smýšlejících států (*like-minded countries*) tvoří např. malé ostrovní státy nebo státy Afriky. Do klimatických vyjednávání mohou více či méně zasahovat, např. lobbyingem, **businessoví hráči** či **neziskový sektor**. Důležitá je také přítomnost **médií**, která dění na summitech zprostředkovávají veřejnosti.

  - q: "Jakou roli hraje v mezinárodních klimatických jednáních Česko?"
    a: |
      V kontextu mezinárodních jednání je potřeba rozlišit unijní a světovou úroveň. Na úrovni EU jsou zájmy a pozice Česka reprezentovány vládou, jejíž ministři a ministryně se pravidelně účastní jednání v rámci Rady EU, zatímco premiér se účastní setkání hlav členských států v Evropské radě. Na světové úrovni, např. při příležitosti Konference smluvních stran (COP) Rámcové úmluvy o změně klimatu (UNFCCC), Česko vystupuje v rámci společné pozice EU, kterou si unijní státy předem dohodnou.

- id:          "eu"
  title:       "Klimatická politika EU"
  lead: |
    Klimatická politika EU je zaštítěna především Zelenou dohodou pro Evropu, v rámci které si EU stanovila cíl **dosáhnout klimatické neutrality do roku 2050**.
  qa:
  - q: "Co je Zelená dohoda pro Evropu (European Green Deal)?"
    a: |
      Zelená dohoda pro Evropu představuje strategii EU pro dosažení **klimatické neutrality do roku 2050**. Součástí dohody však nejsou pouze klimatické cíle, ale také opatření pro zdravější životní prostředí, zemědělství nebo odpadové hospodářství, jinými slovy, jde o komplexní plán pro dekarbonizaci celého hospodářství, včetně zdrojů pro jeho financování. Zelená dohoda byla Evropskou komisí představena v roce 2019, v roce 2020 pak byla schválena členskými zeměmi. V roce 2021 vstoupil v platnost **Evropský klimatický zákon** (Evropský právní rámec pro klima), který činí dosažení klimatické neutrality do roku 2050 právně závazným.

  - q: "Jak je naplňování cílů Zelené dohody financováno?"
    a: |
      EU se na financování klimaticky prospěšných opatření podílí především prostřednictvím **evropských fondů**. Jde například o Evropské strukturální a investiční fondy, v rámci kterých by mělo na klimatická opatření směřovat alespoň 30 % prostředků. Dále vznikl Fond pro spravedlivou transformaci, který má minimalizovat negativní náklady dekarbonizace v zasažených regionech. Na financování klimatických opatření se podílí i Národní plán obnovy. Dále existují Modernizační a Inovační fond, které jsou financovány **výnosy z prodeje emisních povolenek** a jejich celý obnos putuje na opatření podporující dekarbonizaci a modernizaci ekonomiky. V roce 2025 bude spuštěn Sociální klimatický fond, který bude zaměřen na dekarbonizaci sektorů budov a silniční dopravy nebo přímou podporu zranitelných domácností. Výnosy z emisních povolenek, které nesměřují do fondů, jsou rozděleny mezi členské země EU, a představují tak další prostředky pro klimatická opatření.

  - q: "Jak souvisí Fit for 55 se Zelenou dohodou pro Evropu?"
    a: |
      EU si na cestě ke klimatické neutralitě do roku 2050, tedy cíli Zelené dohody, stanovila průběžný cíl, a to **dosáhnout do roku 2030 55% snížení emisí skleníkových plynů** oproti roku 1990. Naplnění tohoto cíle by měla podpořit opatření navržená v balíčku Fit for 55. Jedná se o balíček návrhů založených na tržních mechanismech (např. systému pro obchodování s emisními povolenkami nebo uhlíkovém vyrovnání na hranicích), regulacích (týkajících se např. zdrojů energie, paliv nebo lesů a zemědělství) a podpůrných opatřeních (zaměřených na podporu skupin zasažených dekarbonizací). Fit for 55 lze tedy vnímat jako nedílnou součást Zelené dohody.

  content:  # U nového obsahu zvaž přidání také do ekonomika>opatreni a emise>mitigace.
  - zelena-dohoda-pro-evropu
  - emisni-povolenky-ets
  - fit-for-55
  - fit-for-55-opatreni
  - 19-fit-for-55
  - emisni-povolenky-ets-2
  - fondy-eu
  - taxonomie-eu
  - fondy-eu-cde
  - repowereu

- id:          "svet"
  title:       "Světová klimatická politika"
  lead: |
    Pro udržení oteplení planety v mezích 1,5 nebo 2 °C **je nezbytné, aby se na snižování emisí skleníkových plynů podílel celý svět** a došlo ke globální transformaci na nízkoemisní (či ideálně bezemisní) společnost a ekonomiku. Velká část světové klimatické politiky se odehrává na konferencích [COP](#cop).
  qa:
  - q: "Co je Pařížská dohoda?"
    a: |
      V rámci Pařížské dohody se státy světa dohodly na cíli **nepřekročit hranici oteplení o 2 °C a snažit se o udržení oteplení pod 1,5 °C** (v porovnání s předindustriálním obdobím let 1850–1900). Zároveň se zavázaly formulovat své **národní závazky ke snižování emisí** (*Nationally Determined Contributions, NDCs*) a každých pět let je revidovat. Součástí dohody je i finanční **podpora rozvíjejících se zemí** zasažených změnou klimatu. Pařížská dohoda vznikla v roce 2015 v rámci jednání smluvních stran Rámcové úmluvy OSN o změně klimatu (*United Nations Framework Convention on Climate Change, UNFCCC*).
  - q: "Co je IPCC?"
    a: |
      IPCC, tedy Mezivládní panel pro změnu klimatu (*Intergovermental Panel on Climate Change*) je platformou na poli OSN, v rámci které vědci a vědkyně z téměř všech zemí světa **shrnují vědecké poznání v oblasti změny klimatu**. Činí tak v hodnotících zprávách (*Assesment Report, AR*), které jsou tvořeny třemi pracovními skupinami. První se věnuje **fyzikálním základům** klimatické změny (*Working Group 1, WG 1*), druhá **dopadům, adaptaci a zranitelnosti** (*WG 2*) a třetí **mitigaci** (*WG 3*).

  content:
  - svetove-dohody
  - svetove-dohody-biodiverzita
  - pozice-akteru-cop
  - akteri-klimatickych-jednani
  - zpravy-ipcc
  - 9-mezinarodni-jednani-historie
  - 10-mezinarodni-jednani-dopady
  - 11-mezinarodni-jednani-prubeh
  - 31-cop27
  - 32-david-moran

- id:          "emisni-zavazky"
  title:       "Emisní závazky"
  lead: |
    Emisní závazky lze chápat jako **závazky** nejčastěji států, ale ve stále větší míře i podniků a institucí, **ke snižování emisí skleníkových plynů**. K březnu 2022 **87 % světových emisí CO<sub>2</sub> pocházelo ze států se závazkem k uhlíkové neutralitě**.
  qa:
  - q: "Jak můžeme emisní závazky kategorizovat?"
    a: |
      Na emisní závazky je možné nahlížet skrze jejich **typ** (všechny skleníkové plyny × oxid uhličitý), **formu** (zákon × strategický dokument × prohlášení), **množství emisí** (částečné snížení emisí × úplná neutralita) nebo **horizont** (2050 × 2070). Hlavním cílem je přitom celosvětově **dosáhnout klimatické neutrality**. Jinými slovy, produkovat pouze takové množství skleníkových plynů, které dokážeme z atmosféry odstranit.

  - q: "Jak vypadají emisní závazky nejvíce znečišťujících států?"
    a: |
      **Čína** jakožto největší světový emitent se zavázala dosáhnout uhlíkové neutrality do roku **2060**. **EU** si, stejně jako **USA**, jako cíl stanovila rok **2050**, přičemž do roku 2030 chce dosáhnout 55% snížení emisí ve srovnání s rokem 1990. Signatáři Pařížské dohody jsou zároveň povinni deklarovat národní závazky ke snižování emisí skleníkových plynů (*Nationally Determined Contributions, NDCs*), jež pak pravidelně revidují.

  content:
  - uhlikova-neutralita
  - emisni-zavazky
  - 2021-reserse-zavazky-statu
  - 2023-reserse-klimaticke-zakony

- id:          "cop"
  title:       "Klimatické konference COP"
  title-short: "Konference COP"
  lead: |
    Jde o konference smluvních stran (*Conference of Parties, COP*) Rámcové úmluvy OSN o změně klimatu. Smluvní strany, tedy státy, se od roku 1995 setkávají každý rok, aby **reflektovaly svůj dosavadní pokrok v úsilí zastavit změnu klimatu a vyjednávaly další kroky**.

    Speciální série našeho podcastu 2050 pokrývá, jak takové jednání probíhá, jaký je jeho význam a co konkrétně přinesla jednání v Glasgow v roce 2021.

  content:
  - 12-jak-svet-vidi-zmenu-klimatu
  - 13-cop26-glasgow
  - 14-rozhovor-barbora-kvasnickova
  - 15-zive-z-glasgow
  - 18-cop26

- id:          "cr"
  title:       "Česká klimatická politika"
  lead: |
    Legislativa Česka v oblasti změny klimatu je ve velké míře utvářena mezinárodními dohodami a úmluvami a legislativou EU. Z celosvětové úrovně jde např. o Pařížskou dohodu, z unijní pak o Zelenou dohodu pro Evropu a balíček opatření Fit for 55.
  qa:
  - q: "Jak vypadají národní strategie v oblasti změny klimatu?"
    a: |
      Národní strategie existují zejména ve formě Politiky ochrany klimatu, Strategie přizpůsobení se změně klimatu v podmínkách ČR (adaptační strategie), Vnitrostátního energeticko-klimatického plánu (*National Energy and Climate Plan*, NECP) či Státní energetické koncepce.

  - q: "Jak se Česko zavázalo snižovat emise skleníkových plynů?"
    a: |
      V roce 2024 v Česku probíhá aktualizace klíčových strategických dokumentů v oblasti energetiky a klimatu, aby reflektovaly současné vědecké poznání, cíle Zelené dohody pro Evropu nebo geopolitické změny po invazi Ruska na Ukrajině. V rámci Politiky ochrany klimatu z roku 2017 si Česko stanovilo cíl dosáhnout snížení emisí skleníkových plynů o 32 Mt do roku 2020 (a o 44 Mt do roku 2030) v porovnání s rokem 2005. V roce 2022 Česko ve srovnání s rokem 2005 dosahovalo snížení o přibližně 33 Mt (bez zahrnutí sektoru LULUCF). V porovnání s rokem 1990 klesly české emise skleníkových plynů do roku 2022 přibližně o 1/3, nicméně z velké části se tak událo zejména díky opouštění těžkého průmyslu v 90. letech.

  content:
  - klimaticke-zavazky-cr
  - adaptacni-strategie-cr
  - nastroje-stat
  - 2019-scenar-necp
  - emise-cr-vyvoj
  - dekarbonizace-budov-bariery
---
