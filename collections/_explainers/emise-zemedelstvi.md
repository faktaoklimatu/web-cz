---
layout:      explainer
title:       "Emise ze zemědělství"
slug:        "emise-zemedelstvi"
published:   2024-05-21
authors:
  - ids: ["andy-snovakova"]
  - id: "jirka-lnenicka"
    minor-role: "editace"
  - id: "marcel-otruba"
    minor-role: "ilustrace"
  - name: ""
    affiliation: ""
    minor-role: "konzultace"
weight:      74
tags-scopes: [ svet ]
tags-topics: [ priroda ]
cover-source-author:      ""
cover-source-text:        ""
cover-source-license:     ""
cover-source-license-url: ""
cover-source-url:         ""
perex: |
  
---

Emise ze zemědělství tvořily v roce 2021 6,2 % emisí České republiky. Za účelem splnění závazků Pařížské dohody by měla Česká republika do roku 2030 snížit své emise o 26 % ve srovnání s rokem 2005[^narizeni-EP]. Mezi lety 2005 a 2021 však emise ČR z tohoto sektoru dokonce mírně vzrostly (v rámci celé EU došlo k mírnému poklesu) a podle předpovědí se neočekává, že ČR svůj emisní cíl do roku 2030 dosáhne[^EEA].

## Jaké skleníkové plyny zemědělství produkuje a jaké jsou jejich zdroje?

Při přepočtu na CO<sub>2</sub>eq tvoří největší podíl emise metanu (51 %), druhý největší podíl mají emise oxidu dusného (45 %). Emise oxidu uhličitého se na celkovém emisním koláči podílejí jen minimálně (4 %).


{% include expander-figure.html
    name="slozky-organick0-hmoty"
    class="contrast-figure"
    label="Kontext: CO<sub>2</sub>eq"
    content="
Skleníkové plyny mají rozdílný účinek na oteplování atmosféry - některé jsou „silnější“, některé „slabší“. Aby bylo možné jednotlivé skleníkové plyny mezi sebou porovnávat, používá se přepočet na CO<sub>2</sub>eq. CO<sub>2</sub>eq vyjadřuje množství CO<sub>2</sub>, které by mělo ekvivalentní příspěvek ke skleníkovému jevu atmosféry jako množství příslušného jiného skleníkového plynu za nějakou standardizovanou dobu (typicky 100 let). Vzorec pro výpočet CO<sub>2</sub>eq je *množství příslušného plynu* x *GWP koeficient* (global warming potential). Např. GWP koeficient pro metan je 28 ([IPCC](https://www.ipcc.ch/site/assets/uploads/2018/02/WG1AR5_Chapter08_FINAL.pdf), s.714), což můžeme zjednodušeně chápat tak, že metan je 28x silnější skleníkový plyn než oxid uhličitý, resp. 1 t metanu má stejný účinek jako 28 t oxidu uhličitého. GWP koeficient pro N<sub>2</sub>O je 265.
"
%}

## Metan (CH<sub>4</sub>)
Emise metanu pocházejí převážně z procesů **enterické fermentace**, tedy z trávení u přežvýkavců (krávy, kozy, ovce). V komplikovaném žaludku přežvýkavců (složeném ze čtyř propojených částí) žijí bakterie, které kvašením (fermentací) pomáhají rozkládat potravu na jednodušší látky. Vzniklý metan, potom zvířata říhají a vydechují[^entericka-fermentace]. Většina (96 %) těchto emisí pochází z chovu hovězího dobytka, trávení ostatních zvířat (ovce, kozy, koně, prasata) se na množství emisí podílí jen minimálně.

Množství vyprodukovaných emisí metanu je přímo závislé na tom, kolik potravy zvíře přijme. Důležitým faktorem je také to, jak se zvíře k potravě dostane. Pokud se kráva pohybuje v malé maštali, na získání potravy spotřebuje mnohem méně energie (a potřebuje tak méně potravy) ve srovnání s tím, pokud si má potravu, případně vodu a přístřešek hledat pohybem po obrovské pastvině. Dalšími faktory jsou také např. velikost zvířete, množství vyprodukovaného mléka (pokud jde o dojnice) nebo obsah tuku v mléku.

Dalším zdrojem metanu je také **hnůj**, tedy organický odpad vyprodukovaný zvířaty. Bakterie v hnoji rozkládají organickou hmotu bez přístupu kyslíku, při čemž produkují metan.

## Oxid dusný (N<sub>2</sub>O)
Hlavním zdrojem emisí oxidu dusného jsou **zemědělské půdy**, resp. způsoby, jakými se na nich hospodaří. Bakterie v půdě rozkládají organickou hmotu a složitější látky a přeměňují je na jednodušší sloučeniny využitelné pro rostliny - jedním z produktů těchto procesů je však i oxid dusný. Konkrétními zdroji těchto emisí jsou:
- Syntetická (41,5 %) a organická hnojiva (10 %) aplikovaná na půdu
- Zbytky rostlin ponechané na poli
- Moč a výkaly pasoucích se zvířat
- Rozkládající se organická hmota v půdě

Emise oxidu dusného dělíme na přímé a nepřímé: 
**Přímé emise**: Z výše uvedených zdrojů se dusíkaté zloučeniny (napr. amoniak) uvolňují do půdy, kde díky aktivitě půdních baktérií prochézejí různými chemickými procesy (nitrifikační a denitrifikační procesy). Jedním z produktů těchto procesů je i oxid dusný. 
**Nepřímé emise**: Dusíkaé sloučeniny se z půdy uvolňují do atmosfery (volatilizace) nebo porchových či podzemních vod (lúhování). Z atmosfery dopadají opět na půdu (nebo do povrchových vod) a až teď se proměňují na oxid dusný a uvolňují do atmosfery. 

Zdrojem emisí oxidu dusného je také **hnůj**. V mase organické hmoty, stejně jako v půdě, probíhají nitrifikační a denitrifikační procesy, při kterých se uvolňují emise oxidu dusného. Hnůj je také zdrojem nepřímých emisí oxidu dusného: Dusík se z hnoje uvolňuje např. ve formě amoniaku (NH<sub>3</sub>), který se v plynném nebo kapalném skupenství dostává do půdy nebo povrchových vod. Zde opět probíhají chemické procesy, jejichž výsledkem jsou emise oxidu dusného.

## Oxid uhličitý (CO<sub>2</sub>)
Emise oxidu uhličitého představují 4 % celkových emisí ze zemědělství. Podílí se na nich vápnění a aplikace močoviny. **Vápnění** slouží ke snižování kyselosti půd - vápenec nebo dolomit, které se na tyto účely používají, se však postupně rozpadají (mimo jiné) na vodu a oxid uhličitý. **Močovina** se aplikuje na pole jako průmyslově vyráběné dusíkaté hnojivo. Při aplikaci do půdy se však rozkládá na amoniak a oxid uhličitý.

## Zdroje a poznámky

[^narizeni-EP]: Dle [nařízení Evropského parlamentu](https://eur-lex.europa.eu/legal-content/CS/TXT/PDF/?uri=CELEX:32023R0857).
[^EEA]: [Projekce Evropské environmentální agentury](https://www.eea.europa.eu/data-and-maps/daviz/agricultural-emissions-by-eu-member-state-2#tab-chart_3).
[^entericka-fermentace]: Doplnění k enterické fermentaci: Probíhá pouze u býložravců, aby byli schopni z poměrně málo výživné potravy (v porovnání s potravou masožravců nebo všežravců) získat co nejvíce energie. Jedná se buď o fermentaci v komplikovaném žaludku přežvýkavců (např. kráva, koza, ovce, jelen), kde se potrava posouvá tam a zpět, nebo o tzv. fermentaci zadního střeva, která probíhá u býložravců s jednoduchým žaludkem (např. kůň, zajíc). V druhém případě se fermentační procesy odehrávají ve střevě, tedy až za žaludkem.