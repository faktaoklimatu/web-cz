---
layout:      explainer
title:       "Jak dekarbonizovat výrobu oceli a hliníku?"
slug:        "dekarbonizace-ocel-hlinik"
published:   2023-08-14
authors:
  - id: "adam-bilek"
  - id: "jirka-lnenicka"
    minor-role: "editace"
  - name: "Jiří Mravec"
    affiliation: Třinecké železárny
    minor-role: "konzultace"

weight:      74
tags-scopes: [  ]
tags-topics: [  ]
cover-source-author:        "652234"
cover-source-text:          "Pixabay"
cover-source-license:       "Pixabay License"
cover-source-license-url:   "https://pixabay.com/service/license-summary/"
cover-source-url:           "https://pixabay.com/photos/architecture-steel-mill-2544563/"
perex:       "Ocel a hliník. Výroba a zpracování těchto kovů je emisně velmi náročná. Zároveň patří mezi nejdůležitější pro fungování moderní společnosti. Je tak nutné jejich výrobu dekarbonizovat. Víme, které technologie a strategie mohou hrát hlavní roli a je tak nutné je dále rozvíjet."
---

{% include preview-box.html
    title="Jaké jsou technologie dekarbonizace průmyslu?"
    text="Detailnější pohled na technologie dekarbonizace průmyslu výrobu můžete najít v našem explaineru."
    slug="technologie-dekarbonizace-prumyslu"
%}

Světová poptávka po oceli a hliníku bude v následujících letech růst a tyto kovy nelze plně nahradit. Možností jak dekarbonizovat ocel je vícero a i s dnešními technologiemi dovedeme významnou část emisí snížit. Pro plnou dekarbonizaci výroby oceli ovšem budeme potřebovat zelený vodík a zachytávat CO<sub>2</sub>. Dekarbonizace je tak závislá na rozvoji infrastruktury a budoucí ekonomické situaci. Výroba hliníku je silně závislá na dodání elektřiny a tak dekarbonizace tohoto sektoru je přímo spojena s dekarbonizací výroby elektřiny.

*Následující text představuje možnosti dekarbonizace výroby oceli a hliníku a opírá se o studie průmyslových asociací či konzultačních firem. Nepopisuje jedinou možnou cestu, neboť přesné poměry použitých technologií budou záviset na budoucím vědeckém vývoji, ekonomické situaci i regionálních rozdílech. Spíše ukazuje, u kterých technologií je už dnes zjevné, že budou hrát při dekarbonizaci hlavní úlohu, a které naopak budou spíše vedlejší.*
{: .longread-small}

## Výroba oceli a emise skleníkových plynů

{% include preview-box.html
    title="Dekarbonizace z perspektivy konkrétní ocelárny v Česku"
    text="Povídání o výrobě a dekarbonizaci oceli v českých podmínkách nabízí epizoda podcastu 2050."
    slug="28-trinecke-zelezarny"
%}

Ocel je jedna z nejdůležitějších surovin, kterou lidstvo využívá ve stavebnictví, automobilovém průmyslu i mnoha dalších odvětvích. V technické praxi se rozlišují různé druhy ocelí a litin a také se někdy proces  výroby rozděluje na výrobu surového železa a jeho další zpracování. Pro základní představu o možnostech dekarbonizace ale nejsou tyto detaily příliš podstatné a proto do nich v tomto textu nezabíháme. 

Celkově se na světě ročně vyrobí 1,9 Gt oceli[^vyroba-oceli-data]. Většina této výroby - okolo 75% - probíhá ve vysokých pecích pomocí spalování uhlí či koksu, zbývajících 25% připadá na elektrické obloukové pece případně tzv. přímou redukci železa. Tyto technologie se velmi liší svou emisní intenzitou[^emisniintenzitaoceli-WEF]. Zatímco na výrobu surového železa ve vysokých pecích připadá na každou vyrobenou tunu oceli cca 2,3 tCO<sub>2</sub>, při recyklaci železa v obloukových pecích vzniká pouze 0,6 tCO<sub>2</sub> na 1 tunu oceli. Světová průměrná emisní intenzita výroby je 1,9 tCO<sub>2</sub>[^emisni-intenzita-srovnani] na tunu oceli, v jednotlivých zemích se ale může velmi lišit podle poměru výrobních technologií[^emisniintenzitaoceli-zeme].       


Celkově představuje výroba oceli 7 % světových emisí skleníkových plynů a 11% světoých emisí CO<sub>2</sub>. Zhruba polovina emisí z výroby oceli je způsobena přímo spalováním uhlí (koksu), druhá polovina pochází z chemické reakce[^emiseocel]. Konkrétně jde o to, že železné rudy jsou sloučeniny železa s kyslíkem (například Fe<sub>3</sub>O<sub>4</sub>, Fe<sub>2</sub>O<sub>3</sub>)[^zelezne-rudy] a při výrobě surového železa je nutné kyslík z rudy vyvázat (tzv. redukční reakce). K tomu se ve vysokých pecích používá koks, který slouží nejen jako palivo, ale i jako redukční činidlo a uhlík z koksu na sebe naváže kyslík z rudy. 

- Doplnit Obrázek / zápis reakce "oxid železa + C -> Fe + CO2" jako samostatný řádek??

Jednou z klíčových cest pro dekarbonizaci výroby surového železa je proto namísto uhlíku (koksu) použít vodík a při redukční reakci pak nevzniká CO<sub>2</sub>, ale voda. Technologicky však jde o jiný proces a vodík není možné používat v současných vysokých pecích. 

### Dekarbonizace výroby oceli

Různé scénáře dekarbonizace výroby oceli počítají mírným nárůstem výroby oceli a s domimnantní roli tří technologií: zeleného vodíku, CCS a recyklace. 
Konkrétní mix technologií závisí na regionech, regionální dostupnosti a regionálních cenách technologií a 


Příklady studií a scénářů dekarbonizace oceli:
- McKinsey: [Transition to net zero: steel](https://www.mckinsey.com/capabilities/sustainability/our-insights/spotting-green-business-opportunities-in-a-surging-net-zero-world/transition-to-net-zero/steel)
- Wordl economic forum: [Net zero industry tracker (2022)](https://www3.weforum.org/docs/WEF_NetZero_Industry_Tracker_2022_Edition.pdf)
- Dále posoudit: [Carbon Performace assesment of Steel makers](https://www.transitionpathwayinitiative.org/publications/2021-carbon-performance-assessment-of-steel-note-on-methodology-2021.pdf?type=Publication)
- [Making net zero steel possible](https://missionpossiblepartnership.org/wp-content/uploads/2022/09/Making-Net-Zero-Steel-possible.pdf)


Green premium cca 30% (McKinsey: )
Green premium cca 25 - 50% (WEF: https://www3.weforum.org/docs/WEF_NetZero_Industry_Tracker_2022_Edition.pdf)
Green premium  - cost of carbon for level competitive landscape 180 - 360 USD /tCO2 (WEF)

Tři dominantní technologie:  Zelený vodík, CCS a recyklace

Nahradit ocel jiným materiálem je často těžké a s ohledem na rozvoj urbanizace lze do roku 2050 očekávat nárůst poptávky po oceli o 10–30 %.[^ocelpoptavka] 

Při popisu dekarbonizace oceli vycházíme ze scénáře Carbon Cost z Making Net Zero Steel Possible. Tento scénář vznikl v rámci spolupráce největších ocelářských firem. Pokud bychom nadále používaly aktuální technologie a nezaváděli dekarbonizační opatření, tak by roku 2050 emise z výroby oceli stouply na 4,3 GtCO<sub>2</sub> z dnešních 3,1 GtCO<sub>2</sub>. V případě úspěšné dekarbonizace je předvídán pokles na 0,3 GtCO<sub>2</sub>.[^missionpossible]

Nejdůležitějším řešením scénáře je **přímá redukce železa zeleným vodíkem**, které by následně bylo zpracováno v elektrických obloukových pecích. Tímto bychom nahradily emisně náročné vysoké pece a koks. Oproti potenciálním emisím roku 2050 může přímá redukce zeleným vodíkem redukovat emise o 28 %.[^missionpossible]

U přímé redukce zeleným vodíkem je ovšem nutné říct, že by znamenalo výrazné navýšení poptávky po elektřině jelikož zelený vodík se vyrábí elektrolýzou.[^vodiknarocnost] Do budoucna bude nutné přestavět mnoho oceláren a vybudovat potřebnou infrastrukturu ve formě nových pecí. Ta v současné době v rámci pilotních projektů již vzniká viděno na příkladu projektů, které mají za cíl vyrábět bezemisní ocel přímou redukcí vodíkem.[^h2greensteel] 

Další klíčovou metodou bude **zachytávání CO<sub>2</sub> (CCS)**. Na aktuálně fungující vysoké pece můžeme nainstalovat zařízení na zachytávání CO<sub>2</sub>. Potenciál zachycení se pohybuje na 90-95 % emisí CO<sub>2</sub> dané ocelárny, zároveň se ovšem jedná o finančně a energeticky náročný proces, který je momentálně ve fázi drobných pilotních projektů.[^ocelccscena] I proto se čeká, že CCS bude pouze jedno z mnoha řešení, které ovšem může představovat něco kolem 21 % snížení emisí.[^missionpossible]

Důležitá je i **recyklace**. Ocel již dnes dovedeme vyrobit relativně nízkoemisně v elektrických obloukových pecích, které využívají starou ocel ve formě šrotu. Recyklace, která ve srovnání s výrobou oceli z železné rudy produkuje jen zlomek CO<sub>2</sub> a vyžaduje podstatně méně energie, se v ocelářství dávno hojně využívá a její míra se dnes pohybuje okolo 85 %, proto je její další potenciál omezený.[^ocelrecyklace] Zároveň má ocel dlouhou životnost, a můžeme se tak snadno dostat do situace, kdy nebudeme mít dostatek šrotu ke znovuzpracování. Dalším limitem pro ještě větší cirkularitu je skutečnost, že recyklací může vznikat ocel s určitou příměsí nežádoucích látek, která pak není vhodná pro všechny účely. I přes tato omezení může vyšší míra využití ocelového šrotu snížit emise o méně než 19 %.[^missionpossible]

### Vedlejší metody

* **Přímá redukce železa pomocí zemního plynu** - Vodík a oxid uhelnatý je možné získat ze zemního plynu. Oproti využití uhlí se jedná o méně emisně náročný proces, ovšem stále se jedná o fosilní zdroj, který má emisní náročnost. Může se tak jednat o něco méně než 12 % snížení.[^missionpossible]

* **Využívání biomasy** - Biomasu je možné částečně používat jako palivo či redukční činidlo. Vzhledem k nutnosti velkých dodávek biomasy se ovšem jedná o řešení, které bude spíše uplatnitelné v regionech s vysokou dostupností biomasy jako například v Brazílii či Rusku.[^mckinsey] Může tímto způsobem proběhnout snížení o 7 %. [^missionpossible]

* **Jiná řešení** - Drobné snížení emisí lze dosáhnout i pestrou sadou řešení, jakými je například zvyšování efektivity existujích pecí či využíváním železných rud s vyšším procentem železa. Může se jednat o způsob jak snížit emise o 9 %. [^missionpossible]

{% include figure.html
    name="ocel.jpg"
    alt="Výroba oceli"
    caption="1 tuna oceli = cca 2 tuny CO<sub>2</sub>"
    source-text="Unsplash"
    source-url="https://unsplash.com/photos/zHK__gTTTds"
%}

## Hliník

Výroba hliníku tvoří 2 % světových emisí.[^dveprocenta] Hliník je velmi lehký kov s dobrými vodivými vlastnosti, který se hojně využívá v elektrotechnice a letectví.

**Více než 60 % emisí při výrobě hliníku je spojeno s využitím elektřiny s vysokou uhlíkovou stopou.**[^hlinikelektrina] Zde se ovšem jedná o nepřímé emise, jelikož elektřina je zpravidla vyrobena mimo daný provoz. Z této provázanosti s elektřinou také plyne, že konkrétní emisní intenzita hliníku se v různých zemích liší v závislosti na jejich energetickém mixu. V Evropě vypouštíme na tunu hliníku v průměru okolo 7 tun CO<sub>2</sub>eq, celosvětový průměr je kolem 16 tun CO<sub>2</sub>eq.[^hlinieuasvet] Pro představu, jak velký by byl rozdíl při využití výhradně bezemisní elektřiny: u tuny hliníku vyrobené pouze pomocí elektřiny dodávané vodní elektrárnou by vznikly cca 4 tuny CO<sub>2</sub>eq, v případě uhelné elektrárny to může být až 20 tun CO<sub>2</sub>eq.[^hliniklokace]

**Přímé emise výroby hliníku jsou spojeny se spalováním fosilních paliv pro dosažení potřebných teplot a s chemickými reakcemi** v rámci procesu elektrolýzy. Procesní emise z chemických reakcí představují 15 % emisí skleníkových plynů a 15 % platí i pro emise ze spalování.[^hlinikelektrina] Zbylé emise jsou spojeny například s dopravou.

Tak jako v případě jiných důležitých materiálů ani u hliníku nemůžeme očekávat menší využití. Právě naopak, poptávka po něm se do roku 2050 může zvýšit o 50–80 %.[^hlinikrecyklace] Substituce se nejeví jako reálná také proto, že se v některých oblastech o hliníku uvažuje jako o možné náhradě za ocel, plasty apod.

### Dekarbonizace výroby elektřiny

Kvůli závislosti výroby hliníku na dodávkách elektřiny ze sítě, bude z hlediska dekarbonizace tohoto sektoru klíčová především transformace elektroenergetiky, tedy dekarbonizace elektřiny. 

### Vedlejší metody

* **Vodík** - Jelikož i při výrobě hliníku je nutné používat fosilní paliva jakými jsou například uhlí či zemní plyn, skýtá se možnost tyto emise ze spalování snížit tím, že bychom používali nízkoemisní zelený vodík.

* **Zachytávání CO<sub>2</sub> (CCS)** - Na nahrazení procesních emisí vznikajících během procesu elektrolýzy je teoreticky možné využít zařízení na zachytávání CO<sub>2</sub>.[^ccshlinik]

* **Recyklace** - Hliník představuje jednoduše recyklovatelný kov a jeho opětovné použití je až o 90 % méně emisně náročné a energeticky daleko úspornější než nová produkce.[^hlinikrecyklace] Je to technicky snadné a ekonomicky výhodné a v EU už v současnosti recyklujeme zhruba tři čtvrtiny hliníku.[^hlinikrecyklace] To ale znamená, že i když můžeme uvažovat o dalších opatřeních podporujících cirkularitu (např. systém vratných záloh na plechovky), z hlediska nutné dekarbonizace sektoru nebude jejich přínos velký protože už recyklace relativně dobře funguje.

{% include figure.html
    name="hlinik.jpg"
    alt="Výroba hliníku"
    caption="1 tuna hliníku = cca 16 tun CO<sub>2</sub>"
    source-text="Unsplash"
    source-url="https://pixabay.com/photos/factory-aluminum-production-russia-2639751/"
%}

## Poznámky a zdroje

[^vyroba-oceli-data]: [World steel association: crude steel production](https://worldsteel.org/steel-topics/statistics/world-steel-in-figures-2022/)  

[^emisniintenzitaoceli-zeme]: Studie [Steel climate impact](https://www.globalefficiencyintel.com/steel-climate-impact-international-benchmarking-energy-co2-intensities) uvádí emisní intenzity pro řadu zemí. Zatímco například v USA je průměrná emisní intenzita výroby oceli přibližně 1 tCO<sub>2</sub> na 1t oceli, v Německu je to  1,5 tCO<sub>2</sub> a v Číně okolo 2 tCO<sub>2</sub> na vyrobenou tunu oceli. Hlavní rozdíl mezi zeměmi spočívá v poměru mezi výrobou ve vysokých pecích (tedy výrobou surového železa) a výrobou v obloukových pecích (tedy recyklací oceli). 

[^emisniintenzitaoceli-WEF]: [World Economic Forum: Net Zero Industry Tracker (2022)](https://www3.weforum.org/docs/WEF_NetZero_Industry_Tracker_2022_Edition.pdf)

[^emisni-intenzita-srovnani]: Zatímco světové ekonomické fórum [WEF: Net Zero Industry Tracker (2022)](https://www3.weforum.org/docs/WEF_NetZero_Industry_Tracker_2022_Edition.pdf) uvádí průměrnou světovou emisní intenzitu výroby oceli 1,9tCO<sub>2</sub>,  [Mezinárodní agentura pro energii (IEA)](https://www.iea.org/energy-system/industry/steel) uvádí průměrnou světovou emisní intenzitu výroby oceli 1,4 tCO<sub>2</sub> na 1t oceli. Rozdíl mezi těmito údaji o emisní intenzitě je pravděpodobně způsoben různým započítáním nepřímých emisí (scope 2), případně může souviset s odlišnými definicemi které procesy se do výroby oceli započítají. 

[^zelezne-rudy]: [CS Wikipedia: železná ruda](https://cs.wikipedia.org/wiki/%C5%BDelezn%C3%A1_ruda)

[^ocelrecyklace]: [Yale Environment 360, 2021: Can the World’s Most Polluting Heavy Industries Decarbonize?](https://e360.yale.edu/features/can-the-worlds-most-polluting-heavy-industries-decarbonize).
[^ocelpoptavka]: [World Economic Forum, 2022: Net Zero Industry Tracker 2022 Edition](https://www3.weforum.org/docs/WEF_NetZero_Industry_Tracker_2022_Edition.pdf).
[^hlinikelektrina]: [International Aluminium, 2021: Aluminium Sector Greenhouse Gas Pathways to 2050](https://international-aluminium.org/resource/aluminium-sector-greenhouse-gas-pathways-to-2050-2021/).
[^hliniklokace]: [Climate Action, 2021: Carbon Footprint of Recycled Aluminium](https://www.climateaction.org/news/carbon-footprint-of-recycled-aluminium).
[^hlinikrecyklace]: [Center for Strategic & International Studies, 2022: Decarbonizing Aluminum: Rolling Out a More Sustainable Sector](https://www.csis.org/analysis/decarbonizing-aluminum-rolling-out-more-sustainable-sector).
[^vysokepece]: [McKinsey&Company, 2022: Steel Transition to Net-Zero](https://www.mckinsey.com/capabilities/sustainability/our-insights/spotting-green-business-opportunities-in-a-surging-net-zero-world/transition-to-net-zero/steel).
[^emiseocel]: [Eurostat/EEA](https://docs.google.com/spreadsheets/d/1K5dbcngapuIdgrCRG0V8uV-c0ppirfYTwvvp8t54V3w/edit#gid=283480625).
[^mckinsey]: [McKinsey&Company, 2020: Decarbonization challenge for steel](https://www.mckinsey.com/industries/metals-and-mining/our-insights/decarbonization-challenge-for-steel).
[^h2greensteel]: [Mining Technology, 2023: Europe’s first commercial green steel plant to open in Sweden](https://www.mining-technology.com/news/green-steel-hydrogen/).
[^dveprocenta]: [RICS, 2021: The 75 per cent problem: aluminium’s carbon footprint](https://ww3.rics.org/uk/en/modus/natural-environment/climate-change/the-75-per-cent-problem--aluminium-s-carbon-footprint-.html).
[^ocelteplota]: [Carbon Chain, 2022: Understand your steel emissions](https://www.carbonchain.com/blog/understand-your-steel-emissions)
[^ccshlinik]: [Light Metal Age, 2023: Decarbonizing the Primary Aluminum Industry](https://www.lightmetalage.com/news/industry-news/smelting/decarbonizing-the-primary-aluminum-industry/).
[^missionpossible]: [Mission Possible Partnership, 2022: Making Net-Zero Steel Possible](https://missionpossiblepartnership.org/wp-content/uploads/2022/09/Making-Net-Zero-Steel-possible.pdf).
[^ocelccscena]: [MIT, 2021: How efficient is carbon capture and storage?](https://climate.mit.edu/ask-mit/how-efficient-carbon-capture-and-storage). Očekávaná cena zachytávání CO<sub>2</sub> se podle [IEA](https://www.iea.org/commentaries/is-carbon-capture-too-expensive) pohybuje kolem 35-95 eur (900-2250 českých korun) za tunu CO<sub>2</sub>. Cena oceli je závsislá na druhu požadovaného produktu a výrobní lokaci, v Západní evropě se průměrná cena podle [Steel Benchmarker](http://steelbenchmarker.com/history.pdf) pohybuje kolem 700-800 eur (16700-19100 českých korun).
