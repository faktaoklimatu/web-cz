---
layout:      explainer
title:       "Proč přichází zpoplatnění emisí skleníkových plynů v sektoru silniční dopravy a budov (tzv. ETS 2)?"
slug:        "emisni-povolenky-ets-2"
published:   2024-05-02
authors:
  - id: "katerina-kolouchova"
weight:      74.5
tags-scopes: [ eu ]
tags-topics: [ opatreni ]
cover-source-author:        "Artem Zhukov"
cover-source-text:          "Unsplash"
cover-source-license:       "Unsplash License"
cover-source-license-url:   "https://unsplash.com/license"
cover-source-url:           "https://unsplash.com/photos/cars-on-road-in-between-trees-during-daytime-5HGOyBMlvww"
perex:       "Pro zpomalení změny klimatu a udržení nárůstu globální průměrné teploty pod 1,5 °C oproti předinustriálnímu období je nutné zásadně proměnit a modernizovat všechny sektory ekonomiky. K tomu je potřeba součinnost různých typů nástrojů a politik, které působí různými směry, a vytvářejí tak podmínky pro dekarbonizaci. Jedněmi z těchto nástrojů jsou ty ekonomické, mezi které patří i nástroje pro zpoplatnění emisí, jako jsou uhlíková daň nebo obchodování s emisními povolenkami. A právě emisní obchodování se bude v EU od roku 2027 týkat i sektoru silniční dopravy a budov. Co to znamená, přibližujeme v následujícím textu."
---

Zatímco emise skleníkových plynů, které v EU produkují velké elektrárny, teplárny, těžký průmysl nebo letecká a námořní doprava podléhají v Unii zpoplatnění v rámci <glossary id="euets">systému obchodování s emisními povolenkami</glossary> (*EU Emission Trading System*, EU ETS) fungujícího od roku 2005[^ets-emise], ty **ze silniční dopravy a budov na celoevropské úrovni dosud zpoplatněny nebyly.**[^uhlikova-dan]

Emise skleníkových plynů ze silniční dopravy a budov přitom tvoří přibližně třetinu všech emisí EU (xx megatun CO<sub>2</sub>eq) i Česku, kde jde o 39 megatun CO<sub>2</sub>eq. Kde tyto emise vznikají? Ty v silniční dopravě pocházejí především z využívání osobních aut se spalovacími motory, v menší míře pak autobusů a nákladních vozidel. V případě budov jde o emise ze spalování paliv malými teplárnami a výtopnami, při lokálním vytápění, ohřevu vody nebo vaření. Ty z dopravy navíc na rozdíl od ostatních sektorů ekonomiky stále [narůstají](/infografiky/emise-eu-vyvoj): v porovnání s rokem 1990 došlo v roce 2021 na úrovni EU o nárůst ve výši 18 %, v Česku vzrostly o více než polovinu, 62 %.

Na stávající systém obchodování s emisními povolenkami, tzv. ETS 1, proto **od roku 2027 [naváže](https://eur-lex.europa.eu/legal-content/CS/TXT/?uri=celex:32023L0959) nový systém, tzv. ETS 2**, který emise skleníkových plynů ze silniční dopravy a budov zpoplatní. Záměrem je motivovat domácnosti i podniky k využívání nízkoemisních způsobů dopravy, zateplení domu či pořízení tepelného čerpadla a přitom snížit emise v těchto sektorech do roku 2030 o 43 % v porovnání s rokem 2005.

*Zde bude graf vývoje emisí v silniční dopravě a budovách od roku 2005.*

{% capture ets %}

Systém pro obchodování s emisními povolenkami je jedním z nástrojů zpoplatnění emisí založených na principu **znečišťovatel platí**. Jak v praxi funguje? Producenti skleníkových plynů zařazení do systému (např. elektrárny) musí za každou tunu emisí vypuštěnou do atmosféry vyřadit jednu povolenku. Jejich množství na trhu je však omezené (princip *cap-and-trade*) a v čase se na základě předem stanovené trajektorie snižuje, což vytváří tlak na růst ceny povolenky. **Čím vyšší je cena povolenky, tím více jsou producenti emisí motivování k jejich snižování** a investicím do nízkoemisních alternativ (v případě, že náklady takové investice jsou nižší než náklady na nákup povolenek).

Povolenky si jednotlivé provozovny nakupují buď v aukcích, od sebe navzájem, nebo v některých případech dostávají určité množství zdarma (to například v rámci EU ETS platí pro průmyslová odvětví, která by v důsledku vyšších výdajů na povolenky mohla ztratit konkurenceschopnost vzhledem k producentům ze třetích zemí, kde jsou emise zpoplatněny méně či vůbec, nebo by hrozil tzv. únik uhlíku do těchto zemí).

Výnosy z prodeje povolenek jsou následně k dispozici pro investice do dekarbonizačních opatření. Více o emisních povolenkách obsahuje náš [článek](/explainery/emisni-povolenky-ets).

{% endcapture %}

{% include expander-figure.html
    name="ets"
    expanded=false
    class="contrast-figure "
    label="Kontext: Jak funguje obchodování s emisními povolenkami?"
    content=ets
%}

## Jak bude ETS 2 fungovat

- Půjde o samostatný systém oddělený od ETS 1.
- Pokud budou v první polovině roku 2026 mimořádně vysoké ceny energie, bude spuštění odloženo z roku 2027 na rok 2028.[^odlozeni]
- **Nákup a vyřazení povolenek** nebude vzhledem k administrativní náročnosti na jednotlivých producentech skleníkových plynů, tedy spotřebitelích, kteří jezdí autem nebo vytápějí svou domácnost, ale **připadne dodavatelům energií a pohonných hmot.**[^danove-sklady] [^doplneni-ets1]
- Dodavatelé, kteří již podléhají vnitrostátní uhlíkové dani, která je vyšší než průměrná cena povolenky, budou moct být od povinnosti vyřadit povolenky osvobozeny.
- Pro nepřekročení sociálně udržitelné ceny pro domácnosti pracuje systém s **mechanismy pro případ nadměrného nárůstu ceny povolenky.** Pokud bude cena povolenky vyšší než její průměrná cena za určité období, nebo pokud cena překročí **45 eur za povolenku**, budou do oběhu uvolněny další povolenky, aby byl nárůst cen zmírněn.[^cena-upresneni]
- Podobně jako v rámci ETS 1, se bude množství povolenek v oběhu každoročně snižovat podle předem stanoveného redukčního faktoru.[^redukcni-faktor]
- S ohledem na to, že v dotčených sektorech téměř neexistuje riziko úniku uhlíku (tedy přesunu výroby do zemí s nižšími emisními standardy, a tedy nižšími náklady na platby za znečištění), nebude docházet k alokaci povolenek zdarma (ty v rámci ETS 1 dostává např. těžký průmysl[^cbam]).

{% capture komplementarita %}

K tomu, aby došlo k významnému snížení emisí skleníkových plynů v sektoru silniční dopravy a budov **je potřeba kromě jejich zpoplatnění i dalších nástrojů** (např. regulací nebo dotační a investiční podpory), které společně nasměrují tyto sektory k dekarbonizaci. Na poli evropské klimatické politiky došlo v rámci balíčku [Fit for 55](/infografiky/fit-for-55) k přijetí několika takových nástrojů, kterými jsou například:
- [Směrnice o energetické náročnosti budov](https://eur-lex.europa.eu/legal-content/CS/TXT/HTML/?uri=OJ:L_202401275) (*Energy Performance of Buildings Directive*, EPBD), jejímž záměrem je snížit energetickou i emisní náročnost budov, a podpořit tak renovace, instalaci obnovitelných zdrojů energie atd. Směrnice stanovuje, že všechny nové budovy by měly být od roku 2030 bezemisní.
- [Nařízení o přísnějších emisních standardech pro automobily a dodávky](https://eur-lex.europa.eu/legal-content/CS/TXT/?uri=celex:32023R0851), podle kterého nebude  po roce 2035 možné prodávat nové automobily a dodávky produkující emise CO<sub>2</sub>.
- [Nařízení o zavádění infrastruktury pro alternativní paliva](https://eur-lex.europa.eu/legal-content/CS/TXT/HTML/?uri=CELEX:32023R1804) má podpořit budování dobíjecí infrastruktury či infrastruktury pro čerpání vodíku.

V praktické rovině je pak nezbytná dostupnost materiálů a technologií pro dekarbonizaci, což úzce souvisí s otázkou průmyslové politiky EU, v současnosti reprezentované především [Průmyslovým plánem Zelené dohody](https://eur-lex.europa.eu/legal-content/CS/TXT/HTML/?uri=CELEX:52023DC0062&from=CS) (*Green Deal Industrial Plan*, GDIP) a související legislativou. Jejím záměrem je do budoucna zajistit vyšší podíl čistých technologií vyráběných na unijní půjdě (a zmírnit tak závislost na dovozu ze třetích zemí, zejména Číny), stejně jako zajistit dostatek strategických materiálů potřebných pro jejich produkci. Mimo to je zásadní i dostatek pracovní síly (například v případě chce-li si domácnost pořídit tepelné čerpadlo, je potřeba, aby bylo dostupné a aby zároveň byli k dispozici pracovníci, kteří jej mohou nainstalovat).

{% endcapture %}

{% include expander-figure.html
    name="komplementarita"
    expanded=false
    class="contrast-figure "
    label="Na okraj: Komplementarita s dalšími opatřeními"
    content=komplementarita
%}

## Jak budou využity výnosy

Výnosy z ETS 2 budou k dispozici v následujících dvou formách:
- Od roku 2026[^skf] bude fungovat [**Sociální klimatický fond**](https://eur-lex.europa.eu/legal-content/CS/TXT/?uri=celex:32023R0955), kterému připadne částka ve výši až 65 miliard eur (pro Česko půjde o přibližně 40 miliard korun). Úkolem každého členského státu EU bude vypracovat Sociální klimatický plán, ve kterém představí, jak chce prostředky z fondu s ohledem na záměr kompenzovat možné negativní dopady zavedení povolenek na nízkopříjmové domácnosti a malé podniky využít. Každý stát přitom bude muset přispět k alespoň 25 % nákladů svého plánu vlastními zdroji.
- Zbylé výnosy budou stejně jako v případě ETS 1 rozděleny mezi **vnitrostátní rozpočty**. Státy by je přitom měly směřovat k podpoře domácností i podniků pro **upřednostňování nízkoemisních způsobů dopravy** (veřejné dopravy, elektromobility atd.) a **renovace budov pro vyšší energetické standardy** a nižší emise (zateplování a instalace tepelných čerpadel, kotlů na biomasu, fotovoltaiky nebo fototermiky). Klíčové je, aby jakákoliv podpora nevedla k vyšší spotřebě fosilních paliv.

## Dopady na náklady za paliva

Jak se zavedení povolenek promítne do ceny paliv? Pro výpočet je třeba zohlednit množství oxidu uhličitého vyprodukovaného spálením paliva. Například litr benzínu obsahuje přibližně 650 gramů uhlíku a při jeho spálení vznikne asi 2,4 kilogramu oxidu uhličitého. Při ceně 45 eur (1 125 Kč) za povolenku to znamená náklad ve výši 2,7 Kč k současné ceně okolo 38 korun za litr, což představuje podíl na celkové ceně ve výši 4,5 % (pro srovnání: spotřební daň a DPH tvoří přibližně polovinu ceny). Tabulka níže nastiňuje dopady tří různých cen povolenky na cenu benzínu, nafty, zemního plynu a uhlí. Za pozornost stojí dopad na cenu uhlí, kdy je ve všech případech podíl na celkové ceně vyšší než 20 %.[^uhli]

{% include figure.html
    name="cs-dopady-povolenky-na-cenu-paliv-des.svg"
    alt="TBD"
    source="Výpočty Fakt o klimatu"
%}

Dopady zpoplatnění paliv zatíží především nízkopříjmové domácnosti a menší podniky, které typicky za pohonné hmoty a energie vynakládají významnou část svých příjmů. Kromě materiální podpory je důležité **včas komunikovat** o tom, že toto zpoplatnění v příštích letech přijde a ideálně souběžně s tvorbou Sociálního klimatického plánu představit opatření, díky nimž budou domácnosti moci přejít k nízkoemisním alternativám.

## Světový kontext

Emise ze silniční dopravy a budov jsou v současnosti zpoplatněny v 18 státech světa (a v 11 případech na nižší než celostátní úrovni, například v provincii). Pouze budovy jsou pak zpoplatněny v dalších 8 místech, doprava ve 4. Převážná část tohoto zpoplatnění je reprezentovaná uhlíkovou daní (25), zbytek systémy obchodování s emisními povolenkami (16).

*Tato grafika bude ještě doladěna.*

{% include figure.html
    name="cs-zpoplatneni-emisi-doprava-budovy-des.svg"
    alt="TBD"
    source="World Bank (2024)"
%}

Jak vypadá v těchto místech využití výnosů ze zpoplatnění emisí uhlíku? V Rakousku například vláda od roku 2023 zavedla tzv. [Klimabonus](https://www.klimabonus.gv.at/en/), kdy dochází k vrácení prostředků, které se zpoplatněním vyberou, zpět k domácnostem. V roce 2021 spustila tzv. [Klimaticket](https://www.klimaticket.at/en/), cenově výhodnou jízdenku pro veškerou veřejnou dopravu. Obdobně v Kanadě [dochází](https://www.canada.ca/en/revenue-agency/services/child-family-benefits/cai-payment.html) ve vybraných provinciích k návratu části prostředků vybraných uhlíkovou daní zpět k domácnostem. Ve Švýcarsku jsou dvě třetiny prostředků získaných z uhlíkové daně [využity](https://www.bafu.admin.ch/bafu/en/home/topics/climate/info-specialists/reduction-measures/co2-levy/redistribution.html) pro slevy na zdravotním pojištění obyvatel a jedna třetina slouží k dekarbonizaci budov.

## Poznámky a zdroje

[^ets-emise]: Stávající systém v současnosti pokrývá přibližně 40 % všech emisí skleníkových plynů EU (v Česku je to přibližně polovina). Pro emise nepokryté ETS platí závazky jednak v rámci nařízení o sdílení úsilí (*Effort Sharing Regulation*, ESR), jednak v rámci nařízení o využívání půdy a lesnictví (*Land Use, Land Use Change and Forestry*, LULUCF). Zatímco ESR se vztahuje k sektorům budov, dopravy, zemědělství, odpadového hospodářství, malého průmyslu a energetiky, nařízení LULUCF vytyčuje cíle pro pohlcení emisí lesy, mokřady, pastvinami, poli atd.
[^uhlikova-dan]: Co se týče emisí skleníkových plynů ze silniční dopravy a budov, v některých zemích podléhají uhlíkové dani, ale např. v Česku dosud zpoplatněny nebyly.
[^danove-sklady]: Podle [dopadové studie Evropské komise](https://eur-lex.europa.eu/resource.html?uri=cellar:7b89687a-eec6-11eb-a71c-01aa75ed71a1.0001.01/DOC_1&format=PDF) by se povinnost měla dotknout přibližně 11 400 entit – [daňových skladů](https://cs.wikipedia.org/wiki/Da%C5%88ov%C3%BD_sklad) pro ropu a lokální dodavatele plynu a uhlí.
[^doplneni-ets1]: Energie dodávaná do budov velkými elektrárnami a teplárnami spadá již dnes pod ETS 1, ETS 2 se tedy dotkne především malých jednotek, které do ETS 1 zařazeny nebyly a spalování paliv pro lokální vytápění, ohřev vody nebo vaření.
[^odlozeni]: Viz článek 30k [směrnice](https://eur-lex.europa.eu/legal-content/CS/TXT/?uri=celex%3A32023L0959).
[^redukcni-faktor]: Viz článek 30c [směrnice](https://eur-lex.europa.eu/legal-content/CS/TXT/?uri=celex%3A32023L0959). Množství povolenek, které bude k dispozici od roku 2027, se lineárně snižuje již od roku 2024 (o 5,1 %).
[^cena-upresneni]: Mechanismy pro nadměrný nárůst ceny povolenky jsou podrobně popsány v článku 30h [směrnice](https://eur-lex.europa.eu/legal-content/CS/TXT/?uri=celex%3A32023L0959).
[^cbam]: Od roku 2026 (s postupným náběhem od roku 2023) začne fungovat [mechanismus uhlíkového vyrování na hranicích](https://eur-lex.europa.eu/legal-content/CS/TXT/HTML/?uri=CELEX:32023R0956) (*Carbon Border Adjustment Mechanism*, CBAM), který dovoz emisně náročných produktů do EU zpoplatní, čímž dojde k narovnání podmínek s domácími výrobci. Z toho důvodu budou povolenky zdarma postupně vyřazovány a v roce 2034 skončí úplně.
[^skf]: Sociální klimatický fond začně fungovat o rok dříve, než se ETS 2 spustí, z toho důvodu bude pro jeho financování využito i 50 milionů povolenek dražených v rámci ETS 1.
[^uhli]: Uhlí je na rozdíl od ostatních paliv velmi levným zdrojem – je lokální a málo zdaněné. Navíc má vyšší emisní intenzitu než ostatní paliva, proto se zavedení povolenky na jeho ceně projeví více.
