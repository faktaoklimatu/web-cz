---
layout:      explainer
title:       "Kvantitativní obrysy transformace a nejbližší kroky?"
series-order: "III"
slug:        "bezemisni-energetika-3-kratkodobe-cile"
published:   2022-09-15
author:      "Jan Krčál"
weight:      50
tags-scopes: [ eu, cr ]
tags-topics: [ energetika ]
cover-source-author: "Nicholas Doherty"
cover-source-license: "Unsplash licence"
cover-source-license-url: "https://unsplash.com/license"
cover-source-text: "Unsplash"
cover-source-url: "https://unsplash.com/photos/pONBhDyOFoM"
perex: |
  Dekarbonizace energetiky je klíčový a nutný krok k dosažení uhlíkové neutrality. Tento krok není možné udělat snadno a hned, i pro bohaté evropské státy je to významná technická a ekonomická výzva na dalších 20 až 30 let. Pokud chceme jít smysluplnou cestou, musíme alespoň v obrysech porozumět nástrahám, které nás na ní čekají, a možným cílům, ke kterým bychom chtěli dojít. Tento text provádí právě takový průzkum terénu, z pohledu české a evropské elektroenergetiky.

---

{% include includes-local/serial-bezemisni-elektrina.html selected=page.slug %}

{:.tldr}

## Naivní pohled na transformaci elektroenergetiky

Základní postup dekarbonizace energetiky spočívá v nahrazování výroby elektřiny z uhlí a plynu výrobou elektřiny ze slunce a větru. Nabízí se jednoduchá otázka: kolik solárních a/nebo větrných elektráren bude potřeba k takovému nahrazení? Naivní odhad by mohl vypadat následovně. V roce 2020 jsme měli přibližně 2,1 GW instalovaného výkonu v solárech, které během roku vyrobily 2,2 TWh energie. Instalovaný výkon větrných elektráren byl v té době 0,34 GW, a během roku vyrobily 0,7 TWh energie. Když si pro zjednodušení odmyslíme vývoz elektřiny, je k uspokojení domácí spotřeby nutné ročně vyrobit okolo 25 TWh elektřiny z uhlí a plynu. Jednoduchá trojčlenka by pak říkala, že k nahrazení výroby z fosilních paliv bude potřeba buď 12krát více solárních elektráren, nebo 35 krát více větrných elektráren, než kolik bylo v Česku v roce 2020.

Takovýto naivní odhad je ale špatný, protože nezohledňuje několik zásadních věcí:  
1. **sezonní variabilita**: 12krát více solárních elektráren by vytvářelo velké přebytky v letní sezóně, kdy je navíc nižší spotřeba elektřině, ale výroba ze slunce by zdaleka nestačila k pokrytí zimní sezóny, kdy je vyšší spotřeba a zároveň méně slunečního svitu. Jakýkoliv scénář dekarbonizace musí rozdíly ve spotřebě a výrobě v letní a zimní sezóně kvantifikovat a zohlednit pečlivěji.   
2. **týdenní variabilita**: výroba ze slunce a větru je závislá na konkréntím počasí a je potřeba, aby spotřebu pokrývala i v slabších obdobích. 
3. **denní variabilita**: solární elektrárny vyrábí energii pouze přes den  
4.  **nárůst spotřeby** v důsledku elektrifikace teplárenství, dopravy a průmyslových výrob.  

Nahrazování výroby elektřiny z uhlí a plynu obnovitelnými zdroji samozřejmě ssebou nese více problémů - mezi jinými bude potřeba připravit přenosovou soustavu mezi jednotlivými zeměmi v evropě a distribuční síť mezi jednotlivými městy, bude potřeba nastavit podmínky pro nákup a prodej elektřiny a podobně. V tomto textu se ale soustředíme na základní kvantitativní obrysy transformace energetiky a tedy otázky přenosové soustavy nebo právního a tržního prostředí zde pomíjíme.   

## Tři dějství/fáze transformace energetiky

Jak bude transformace energetiky postupovat, budeme postupně potkávat odlišné jiné problémy. Transformaci by se dalo přirovnat k šachové partii, která má tři fáze (ale vzhledem k elektrikářské konotaci slova fáze budeme používat slovo dějství): zahájení, střední hra a koncovka. Tyto fáze hry vyžadují odlišné strategie - v zahájení maá hráč všechny figurky a snaží se vybudovat si pozici, střední hra je velmi komplexní a vede k mnoha výměnám a při koncovce má hráči jen málo figur a hledá jak je správně použít, aby dokázal dát mat. 

Za **zahájení** můžeme u energetické transformace považovat období postupného zvyšování kapacity nízkoemisních zdrojů (tedy slunce, větru a jádra) zhruba do momentu, kdy pokryjí spotřebu  

**Střední hra**

**Koncovka**

## Na jakých předpokladech stojí výpočty v následujícím textu?
Technická diskuse 
- biomasu a hydro řadíme mimo "variabilní OZE"
- všechny výpočty jsou pro počasí z roku 2021, nicméně nijak zvlášť se jejich charakter nezmění, když použijeme jiné počasí
- ... 

## Jaké jsou klíčové parametry budoucí energetiky?

_Toto je komplexní otázka a tak v této první části nabízíme rámování celého problému. V druhé části pak na základě technologicky dostupných možností ukazujeme několik ilustrativních scénářů._

### Kolik budeme potřebovat elektřiny?

Úplně na začátku si musíme uvědomit základní kontext dekarbonizace: **výroba elektřiny bude hrát v budoucím světě klíčovou roli**. Její podíl na konečné spotřebě energie se bude výrazně zvyšovat díky elektrifikaci dopravy, teplárenství a části průmyslu. Pro zbylé oblasti, kde elektřina není vhodná (např. letecká a lodní doprava nebo průmyslové procesy s vysokými teplotami) se navíc ve velké míře počítá s využitím vodíku nebo syntetických paliv vyráběných z nadbytečné elektřiny. **I přes zásadní energetické úspory tak spotřeba elektřiny v dalších 30 letech vzroste řádově o polovinu.**

<!-- Více detailů k proměně celkové energetiky nabízíme v samostatném explaineru. -->

Problém, který řešíme je tedy mnohem těžší, než jen nahradit stávající zdroje elektřiny nízkoemisními. Potřebujeme zásadně snížit emise a současně zásadně zvýšit výrobu elektřiny.

_TODO: nějaká úplně jednoduchá vizualizace ke zvýšení spotřeby_{:.todo}

### Jak rychle potřebujeme dekarbonizovat výrobu elektřiny?

Dalším přitěžujícím parametrem tohoto problému je potřebná rychlost změny. **Závažnost důsledků klimatické změny ve velké míře závisí na rychlosti dekarbonizace.** Při současných emisích bychom náš zbývající [uhlíkový rozpočet](/infografiky/koncept-uhlikovy-rozpocet) pro udržení oteplení do 1,5 °C vyčerpali asi za 10 let. Snížení celosvětových emisí už v této dekádě je tedy klíčové.

**Je důležité dodat, že takto rychle nemusíme energetiku dekarbonizovat kompletně.** Pokud se nám rychle a s pomocí dnes dostupných technologií podaří snížit emise v elektroenergetice na 10—20 % současných hodnot, získáme výrazně více času na odstranění zbytkových emisí (a pak můžeme např. čekat na technologie, které zatím nejsou komerčně dostupné).

### Na jakých pilířích můžeme budoucí energetiku postavit?

{% include preview-box.html
    title="Detaily k jednotlivým technologiím"
    text="Více informací k jednotlivým zdrojům elektřiny nabízí další díl této série."
    slug="technologie-vyroby-elektriny-cr-2050"
%}

Ve světle těchto východisek v tomto textu budeme pracovat s následujícími pilíři pro výrobu bezemisní elektřiny v Česku:

1. **Slunce a vítr** mají velmi rychlé nasazení, nízké investiční náklady a stále obrovský nevyužitý potenciál v ČR. Tyto zdroje mají ale výrazně proměnlivou výrobu.
2. **Jádro** dokáže vyrábět stabilně, má ale dlouhou dobu výstavby, vysoké investiční náklady a vysoké investiční riziko. Tyto problémy by mohla překonat technologie _malých modulárních reaktorů_, která zatím ale není zralá ke komerčnímu nasazení.
3. **Nízkoemisní flexibilní zdroje** jsou potřeba pro neustálé vyrovnávání výroby a spotřeby. Může to být biomasa, vodní elektrárny, fosilní zdroje s <glossary id='ccs'>CCS</glossary>. Podobnou funkci také plní flexibilita spotřeby a technologie pro ukládání elektřiny (přečerpávací elektrárny, baterie, zelený vodík, apod.).

Naši současnou spotřebu pokrývají tyto tři pilíře jen z části, zbytek pokrývá vysokoemisní fosilní pilíř:
{% include figure.html
    name="mix-current.png"
    alt="Současné pokrytí spotřeby v ČR"
    caption="Současnou (čistou) spotřebu pokrývají bezemisní pilíře jen z části."
    source-text="Fakta o klimatu"
%}

V budoucnu potřebujeme tyto tři pilíře uváženě kombinovat. Např. nějakou míru bezemisních flexibilních zdrojů potřebujeme v každém scénáři, více jich ale budeme potřebovat při velkém využití elektřiny ze slunce a větru.

Další strategické rozhodnutí je, jak výraznou chceme **soběstačnost ve výrobě elektřiny**, tedy jakou část spotřeby chceme nutně pokrýt z českých zdrojů. Zbytek bychom mohli **importovat ze zahraničí**, pokud to dovolí výrobní kapacity okolních států a možnosti přeshraniční přenosové soustavy.


### Co musí budoucí mix splňovat?

Jaká můžeme použít kritéria ve výběru a hodnocení jednotlivých cest dekarbonizace? Budoucí mix musí splnit celou řadu vlastností, tady chceme zdůraznit 6 z nich:

{% include columns.html
    class="wide-figure longread-small mb-4"
    column-class="col-6"
    col1="
#### Stabilita

Pro fungování elektrické sítě je nutné, aby výroba elektřiny vždy odpovídala spotřebě. Pokud nebudeme mít _zdrojovou přiměřenost_, tedy dostatečné technické nástroje, jak stabilitu sítě zajišťovat, hrozí nám _blackouty_ se všemi ničivými dopady na společnost a hospodářství.

#### Sezónní vyváženost

Důležitá podmínka pro stabilitu sítě je soulad výroby a spotřeby na sezónní škále. Pro jednoduchost v tomto textu budeme rozlišovat _letní půlku roku_ (duben–září) od _zimní_.

Na sezóně závisí výroba, v letní půlce roku se například vyrobí 3x více elektřiny ze slunce než v zimní půlce. Sezóna také ovlivňuje spotřebu, kvůli vytápění je dnes v zimní půlce asi o 20 % vyšší spotřeba než v letní. Při výrazné elektrifikaci vytápění může být v roce 2050 zimní spotřeba dokonce o 40—50 % vyšší než v letní půlce roku.

#### Soulad s potřebami teplárenství

V Česku máme rozsáhlé systémy centrálního zásobování teplem. Teplárny kromě tepla vyrábí i elektřinu a tak řešení pro dekarbonizaci elektroenergetiky je nutně provázané s řešením pro dekarbonizaci tepláren. Část těchto soustav lze elektrifikovat (velkými tepelnými čerpadly, která využívají např. odpadní teplo z čističek odpadních vod), takové řešení ale není použitelné všude. Další teplárny (na biomasu nebo bioplyn nebo zelený vodík) mohou plnit roli záložních zdrojů pro vyrovnávání výkyvů ve výrobě ze slunce a větru. V teplárenství se také může využít odpadní teplo z malých modulárních reaktorů.
"
    col2="
#### Přiměřené systémové náklady

Důležitý aspekt jsou budoucí celkové systémové náklady na výrobu elektřiny, tedy součet investičních i provozních nákladů ze strany státu, energetických firem a dalších aktérů.

Čím nižší budou, tím snazší bude celá transformace politicky i ekonomicky. Srovnání se systémovými náklady před transformací může být zavádějící, protože typicky nezapočítáváme všechny negativní externality jako znečištění ovzduší a dopady na klima. Přesto nutně potřebujeme, aby i v budoucnu byla elektřina dostupná a umožnila tak dostatečný životní standard pro všechny vrstvy společnosti.

#### Energetická bezpečnost

Více než polovina současné konečné spotřeby energie pochází z dovezené ropa a zemního plynu, z velké části z Ruska. Klíčový aspekt budoucí energetiky tedy je: jak můžeme snížit naši závislost na nepřátelských státech? A jak a o kolik můžeme snížit naši energetickou závislost obecně?

#### Vyvážené riziko

Energetická bezpečnost poukazuje na některé druhy rizik. Transformace jich bude přinášet širší škálu: investiční rizika obřích staveb, rizika skončení ve slepé uličce (např. při sázce na konkrétní budoucí technologii), rizika společenské nestability, když se transformace nebude dařit. Tedy riziko dopadů změny klimatu není rozhodně to jediné na stole.

Vlády i soukromé firmy budou dělat spoustu rozhodnutí s nejasnými důsledky. Všichni aktéři a obzvláště stát musí tuto škálu rizik přijmout a vhodnou strategií snižovat jejich pravděpodobnost a jejich možné dopady.
"%}

## Jak mohou vypadat úspěšné scénáře?

Když se podíváme na průběh mixu výroby potřebné pro pokrytí naší spotřeby[^pokryti-vyroby], máme různé ilustrativní scénáře úspěšné dekarbonizace:

{% assign comment_vre="
Tento scénář vyžaduje výrazný rozvoj domácí solární a větrné energetiky, ale také výraznou výrobu z flexibilních zdrojů.

To v rámci flexibilních zdrojů vyžaduje široké nasazení alespoň jedné technologie, která zatím není komerčně zralá." %}
{% assign comment_import="
Import elektřiny z větru v zimní polovině roku snižuje nároky na výrobu z flexibilních zdrojů a v menší míře i na domácí výrobu ze slunce a větru.

Na druhou stranu závisí na výrobě v jiných zemích a vyžaduje stavbu dalších interkonektorů, což jsou liniové stavby s obtížným schvalováním." %}
{% assign comment_nuclear="
Výrazný rozvoj výroby z jádra od konce 30. let opět snižuje tlak na OZE a na flexibilní zdroje.

Působí ale také menší rozvoj solární a větrné energetiky do té doby. Tím se zvyšuje celkové množství elektřiny vyrobené z fosilních zdrojů (a tak i emise CO<sub>2</sub>)." %}
{% capture caption_comments %}
{% include columns.html
    class="longread-small"
    column-class="col-4"
    col1=comment_vre
    col2=comment_import
    col3=comment_nuclear
%}
{% endcapture %}
{% include figure.html
    class="wide-figure"
    name="mix-success.png"
    alt="Ilustrativní scénáře úspěšné dekarbonizace energetiky v Česku"
    caption=caption_comments
    source-text="Fakta o klimatu"
%}

{% capture failure_scenarios %}
Pro kontext je užitečné ukázat ilustrativní neúspěšné scénáře, spojené s malými úspěchy v rozvoji slunce a větru a se zpožděním případných jaderných staveb*:

{% assign comment_fail_wind="
Pokud **nebudeme schopni postavit dost větrných elektráren**, zúží se škála možností jak pokrýt rostoucí spotřebu a nahradit stárnoucí jádro. To může vést k rostoucí výrobě z fosilních zdrojů.

Pomoct by mohly jiné nástroje, které vyžadují dlouhodobé plánování a rozvoj: posílení interkonektorů a import větrné energie ze zahraničí, dostatečně levná sezónní akumulace, která umožní větší rozvoj solární energie, fosilní plyn s CCS."%}
{% assign comment_fail_nuclear="
Může dojít k **selhání a zrušení rozpracovaných jaderných projektů** (i to se ve světě v historii stalo). Při úspěšném paralelním rozvoji OZE ani to nemusí vést ke katastrofickým akumulovaným emisím CO<sub>2</sub>. Přesto je v takovém scénáři nutné připravovat půdu pro další výrobní pilíře, abychom na takovou situaci byli schopni v 50. a 60. letech adekvátně reagovat.
"%}
{% assign comment_fail_nuclear_vre="
Pokud bychom vsadili pouze na jádro, pravděpodobně nebude dost politické ani byznysové vůle v mezičase výrazně rozvíjet slunce a vítr.

V případě **výrazného zpoždění jaderných staveb** tak hrozí velké akumulované emise CO<sub>2</sub>.

V praxi by nejspíš do určité míry pomohly přetoky OZE ze zahraničí.
"%}
{% capture caption_comments_fail %}
{% include columns.html
    class="longread-small"
    column-class="col-4"
    col1=comment_fail_wind
    col2=comment_fail_nuclear
    col3=comment_fail_nuclear_vre%}
{% endcapture %}
{% include figure.html
    name="mix-failure.png"
    alt="Ilustrativní scénáře neúspěšné dekarbonizace energetiky v Česku"
    caption=caption_comments_fail
    source-text="Fakta o klimatu"
%}

{:.longread-small}
\* Pro jednoduchost porovnání i v těchto neúspěšných scénářích necháváme stejný vývoj spotřeby. Ve skutečnosti by neúspěchy v dekarbonizaci výroby elektřiny pravděpodobně vedly i k pomalejší elektrifikaci a tedy pomalejšímu nárůstu spotřeby elektřiny.

{% endcapture %}

{% include expander-figure.html
    name="failure-scenarios"
    class="wide-figure contrast-figure"
    label-class="large-expander-title"
    label="Kontext: Jak mohou vypadat neúspěšné scénáře?"
    content=failure_scenarios
%}

V dalším textu přidáváme k těmto ilustrativním scénářům několik vhledů, které nám dále vyjasní, jak mezi nimi vybírat.

## Jak dosáhnout sezónní vyváženosti?

**Klíčový problém českého bezemisního mixu je pokrytí zimní spotřeby.** Pro jednoduchost rozdělujeme rok na dvě poloviny, _zimní půlkou_ myslíme období _říjen–březen_.

**V Česku máme pro pokrytí zimní sezóny nedostatečný potenciál větru**. I kdybychom počítali s dost ambiciózními 30 TWh z větru za rok a přidali tolik slunce, abychom neměli v létě zásadní přebytky, bude vždy v zimě zásadně chybět elektřina. V následujícím ilustrativním mixu to dorovnávají neupřesněné další flexibilní zdroje.

{% include figure.html
    name="seasonal-baseline.png"
    alt="Sezónní vyváženost ilustrativního mixu"
    caption="Scénář 2050 s ambiciózním rozvojem větrné energetiky (bez nového jádra). Tento scénář vyžaduje velké množství flexibilních zdrojů."
    source-text="Fakta o klimatu"
%}

Vhodným flexibilním výrobním zdrojem na pokrytí části zimní spotřeby je **biomasa**. Pokrýt z tohoto zdroje jen na výrobu elektřiny více než 30 TWh ročně je ovšem na hraně potenciálu biomasy a dost jistě by tak přinášelo konflikty s dalšími hodnotami jako je biodiverzita nebo estetika krajiny. Dalším možným flexibilním výrobním zdrojem jsou **fosilní zdroje s CCS**. Ty ovšem ve velkém použití také přináší sadu problémů, obzvláště se pojí s nenulovými emisemi.

**Proto je výhodné doplnit mix dalšími významnými zdroji na zimní polovinu roku**, abychom potřebovali méně biomasy a zdrojů s CCS. Tři základní možnosti (které zhruba odpovídají třem scénářům v úvodu) ukazuje následující grafika:

{% capture caption_comments_seasonality %}
{% include columns.html
    class="longread-small"
    column-class="col-4"
    col1="
1. **Posílit roli slunce a zásadně využívat sezónní akumulaci do zeleného vodíku**, která je zatím poměrně drahá. To závisí na zlevnění technologií pro výrobu zeleného vodíku, aby se vyplatila provozovat třeba jen 15 % hodin z roku, kdy budou přebytky výroby ze slunce."
    col2="
{:start='2'}
2. **Elektřinu z větru v zimě importovat ze zahraničí.** V tak velké míře to není možné bez posílení přenosové soustavy ze sousedních států. To vyžaduje složité povolování a realizaci liniových staveb.
"
    col3="
{:start='3'}
3. **Ještě více posílit roli jádra.** Tento scénář vyžaduje kromě výrazného rozvoje výroby ze slunce a větru také **velmi ambiciózní** rozvoj jaderné energetiky – 3 nové velké jaderné bloky a několik dalších SMRs.
"
%}
{% endcapture %}
{% include figure.html
    class="wide-figure"
    name="seasonal-alternatives.png"
    alt="Sezónní vyváženost ilustrativního mixu"
    caption=caption_comments_seasonality
    source-text="Fakta o klimatu"
%}

Spoléhat se v Česku **čistě** na slunce a vítr není možné. Vždy potřebujeme alespoň jeden nesnadný nástroj pro vyrovnání zimní spotřeby: jádro, import, velké množství biomasy, zelený vodík nebo fosilní zdroje s CCS.

## Kolik to celé bude stát?

Pro jednoduchost se v tomto textu zaměříme na **systémové náklady na výrobu elektřiny**. Tedy jaké budou celkové investiční a provozní náklady všech aktérů, kteří dohromady tvoří elektrizační soustavu.

**Pro perspektivu, současné české systémové náklady jsou v řádu stovek miliard korun ročně.** Výroba elektřiny v tom dříve tvořila méně než 100 miliard korun ročně. S prudkým zdražením zemního plynu a růstem ceny emisních povolenek rostou náklady na výrobu silové elektřiny řádově až ke 150 – 200 mld. ročně.[^cena-silove-elektriny] Kromě toho máme náklady v řádu 70 mld. ročně na provoz celé sítě, placené pomocí regulované složky ceny elektřiny[^cena-regulovane-elektriny]. Kdybychom oboje náklady extrapolovali na vyšší spotřebu v roce 2050, dostáváme se k systémovým nákladům mezi 250 a 400 miliardami za rok.

**Častý způsob, jak se vyjadřuje nákladnost výroby z jednotlivých zdrojů, jsou sdružené náklady na výrobu elektřiny**. Ty jedním číslem vyjadřují investiční i provozní náklady (bez dotací a zdanění), rozpočítané na celkovou výrobu během celé životnosti daného zdroje. Jejich celosvětový vývoj ukazuje momentální výraznou převahu obnovitelných zdrojů.

{% include preview-box.html
    class="preview-box no-float-box no-border-box"
    slug="cena-energie"
    text-below="Solární i větrná energetika v poslední dekádě dosáhla celosvětově razantního snížení nákladů.

Náklady na výrobu ze zemního plynu nereflektují prudký nárůst ceny paliva v poslední době, při ceně plynu okolo 250 EUR / MWh sdružené náklady vysoce přesahují cenu 10 Kč / kWh."
%}

**Vhodně provážený průměr hodnot LCOE ovšem nedá celkové systémové náklady.**
Např. pro ilustrativní mix 15 % slunce, 30 % větru, 30 % jádra, 10 % biomasy, 10 % plynu s CCS a 5 % krátkodobého ukládání bychom došli[^cena-ilustrativniho-mixu] k průměrnému LCOE někde okolo 2,75 Kč na kWh, tedy asi k 275 miliardám ročně. K tomu musíme přidat řádově 100 mld. na provoz sítě.

**Systémové náklady budoucí sítě mají ovšem ještě další složky:**
- **Neefektivita nadvýroby.** Výrazné využití slunce a větru s sebou přináší v mnoha hodinách v roce znatelnou nadvýrobu, která je součástí systémových nákladů. Kdyby tato nadvýroba byla 15 TWh za rok, stojí nás to ročně okolo 20 miliard navíc.
- **Náklady na záložní zdroje.** Záložní zdroje nepotřebuje jen slunce a vítr, jsou také potřeba pro (nečekané odstávky) jaderných bloků. Při využití třeba 15 % času je potřeba kapitálové náklady rozpočítat na mnohem menší množství vyrobené elektřiny. Hodnoty LCOE často předpokládají maximální využití a jsou tedy pro záložní zdroje zavádějící. Udržování záložních zdrojů může Česko stát několik desítek miliard korun ročně.[^cena-paroplynova-zaloha]
- **Náklady na výraznější posilování přenosové a distribuční soustavy** by byly významné pro scénář založený na velkém podílu slunce a větru, příp. importu elektřiny ze zahraničí. Nad rámec dnes běžných investicí to pro Česko může být 10-50 miliard korun každý rok.[^cena-rozvoj-site]
- **Riziko dalších nákladů spojených se stavbou a likvidací jednotlivých zdrojů.** To může být prodražení jaderných staveb, nečekaně vysoké náklady na stavbu trvalého úložiště jaderného odpadu nebo nečekaně vysoké náklady na recyklaci komponent obnovitelných zdrojů. Prodražení nových jaderných bloků o 50 % oproti odhadu LCOE by např. znamenalo dodatečné každoroční náklady asi 25 miliard ročně.[^cena-prodrazeni-jadra]

Když sečteme všechny tyto další položky sečteme, dostaneme se pro tento ilustrativní mix k řádovému odhadu 420 - 485 miliard korun ročně, tedy asi 4,20 Kč - 4,85 Kč / kWh elektřiny[^cena-vysledna]. To je výrazně více než zhruba 1,5 Kč / kWh v dobách historicky nízkých cen před plynovou krizí ale současně výrazně méně než nabízejí ceníky dodavatelů při probíhající plynové krizi. Tady je potřeba zdůraznit, že tento odhad nepočítá s dalším zlevňování technologií pro nízkoemisní výrobu elektřiny a mnohde je spíše mírně nadsazený. Cena elektřiny tedy může být nižší.

## Jaká rizika souvisí s transformací elektroenergetiky?

Výroba a distribuce elektřiny je naprosto klíčová infrastruktura. **Výrazná transformace s sebou nutně přináší širokou škálu rizik**. Širokou škálu rizik **dopadů změny klimatu** ovšem přináší i _business as usual_ příp. příliš pomalá a opatrná transformace. Níže ukazujeme základní klasifikaci transformačních rizik.

{% include figure.html
    name="risk-map.png"
    alt="Přehled různých rizik transformace energetiky"
    caption="Přehled různých rizik transformace energetiky"
    source-text="Fakta o klimatu"
%}

Je několik základních nástrojů ke snížení rizika transformace:
- **Diverzifikovaný** rozvoj nízkoemisních výrobních kapacit (a diverzifikace investic do výzkumu a vývoje).
- **Široká škála možných pokračování** transformace. Potřebujeme zajistit, že na probíhající transformaci ve dvacátých letech může navázat celá škála technicky smysluplných strategií ve třicátých a čtyřicátých letech. Transformační riziko bude nižší, když nebudeme závislí na úspěšném rozvoji a škálování jedné konkrétní technologie (jako je např. zelený vodík).
- **Dostatečná redundance** ve výrobní kapacitě i v primárních energetických zdrojích. Taková redundance sice zvyšuje celkové systémové náklady, snižuje ale riziko podobných turbulencí, jakou je ta okolo ruského plynu. Příkladem takového opatření může být třeba udržovat část uhelné energetiky po jejím odstavení nějakou dobu v záloze (za státní peníze).

Všechny tyto aspekty volají po vhodné kombinaci všech tří ukázkových scénářů, tedy po urychleném rozvoji obnovitelných zdrojů a technologií pro dlouhodobou akumulaci a současně po rozvoji jaderných zdrojů stejně jako přenosových kapacit pro import obnovitelné elektřiny ze zahraničí.

## Shrnutí

**Krátkodobá strategie pro Česko a Evropu je poměrně jasná: potřebujeme maximalizovat instalaci solárních a větrných elektráren a současně podporovat rozvoj široké škály řešení pro vyrovnávání jejich podstatně proměnlivé výroby**, abychom mohli postupně snižovat výrobu elektřiny z fosilních zdrojů. Pro zimní půlku roku je **obzvláště důležité rozvíjet větrnou energetiku** Český potenciál pro tyto technologie je omezený (v případě větru), ale velmi podstatný: jeho využití ve velké míře závisí na jasné strategické podpoře ze strany státu. Výrazně vyšší podíl solárních a větrných zdrojů dobře zapadá do mnoha návazných scénářů transformace. Navíc není žádná jiná cesta, která by mohla tak rychle přispět ke snížení emisí.

**Jádro je další legitimní pilíř bezemisní energetiky pro Evropu**, který ale nepomůže v rychlé dekarbonizaci. Současným mixem může zahýbat až za 15—20 let, vzhledem ke stárnoucím zdrojům ovšem bude pro Česko pro další desetiletí velká výzva i jen stávající výrobu z jádra udržet. Nový jaderný blok je navíc podle současných zkušeností znatelně dražším zdrojem než slunce a vítr. Pokud je tedy chceme stavět, musíme se smířit s tím, že budou (stejně jako slunce a vítr) vyžadovat státní podporu nebo státem garantovanou výkupní cenu.

**Porovnání celkových nákladů těchto dvou pilířů je zatíženo velkou mírou nejistoty.** Dosavadní zkušenosti nás vedou k opatrnému optimismu ohledně budoucích celkových nákladů energetiky založené na slunci a větru. Přesto je možné že tyto náklady budou vyšší než celkové náklady na řešení založené na jádru a nebo prostě nebudeme schopni výrobu ze slunce a větru dostatečně zvýšit. V rámci diverzifikace rizika tedy může být racionální strategií pro Česko **současně urychleně rozvíjet OZE a také budovat jeden či více nových jaderných bloků, příp. malých modulárních reaktorů**.

Vedle rozvoje obou hlavních pilířů bloků je dalším klíčovým nástrojem pro snížení rizik **užší energetická spolupráce napříč Evropou**. To znamená více sladit národní energetické koncepce a urychleně pokračovat v dalším strategickém propojování přenosových soustav. **Česko touto cestou může získat přístup k výrobě z obnovitelných zdrojů nad limity toho, co jsme schopni postavit na našem území.** Konkrétně k větrným farmám na moři, k jižnímu slunci v zimě, příp. k elektřině ze zeleného vodíku.

**Kromě toho potřebujeme další významné flexibilní zdroje bezemisní elektřiny**, obzvláště pro zimní půlku roku. Role flexibilních zdrojů bude ještě významnější, pokud nebudeme rozvíjet jadernou energetiku a nebo neposílíme přístup k přebytkům obnovitelné elektřiny ze zahraničí. Mnohé z flexibilních zdrojů vyžadují dlouhodobé plánování, podporu a přípravu: výroba nebo import **zeleného vodíku** vyžaduje rozvoj infrastruktury, **fosilní zdroje s CCS** vyžadují přípravu a vybudování úložišť uhlíku, **velké množství biomasy** vyžaduje proměnu nakládání s odpady i proměnu hospodaření v krajině. Dostatečný rozvoj těchto nástrojů tak závisí na dlouhodobé strategické podpoře státu.

Pro připomenutí: těmto strategickým volbám je nadřazeno několik imperativů mimo rámec tohoto textu: podporovat pokračující **energetické úspory** a lépe využívat domácí **druhotné zdroje energie** (jako odpadní teplo). Nejlevnější elektřina je často ta, kterou vůbec nevyrobíme a energetické úspory pomáhají krotit nárůst spotřeby.

## Poznámky a zdroje

[^pokryti-vyroby]: Při výrazném nasazení slunce a větru dochází snadno v určitých momentech k nadvýrobě elektřiny. Proto v grafech nezobrazujeme, kolik elektřiny celkově zdroj vyrobí, ale kolik je z ní přímo použitelné, tedy jakou měrou zdroj přispěje k pokrytí momentální poptávky. Část nadbytků je ovšem možné uložit a využít později, tato elektřina se objeví v kategorii flexibilních zdrojů.
[^cena-silove-elektriny]: Při spotřebě okolo 60 TWh, tedy 60 miliard kWh, a průměrným nákladům na výrobu silové elektřiny v rozmezí 1 - 3 Kč na kWh se dostáváme k rozmezí 60 - 180 mld. korun za rok. Toto jsou velmi hrubé odhady, protože náklady výrobců nejsou veřejné.
[^cena-regulovane-elektriny]: Obsahuje to náklady na distribuční a přenosové soustavy (provoz, investice, ztráty v síti; řádově 50 mld. korun ročně), náklady na udržování stability v síti (řádově do 10 mld. ročně), náklady na podporované zdroje energie (řádově 15 mld. korun ročně).
[^cena-ilustrativniho-mixu]: Zde počítáme konzervativněji na 1 kWh elektřiny náklady 1,20 Kč pro slunce, 1,30 Kč pro vítr, 3,50 Kč pro jádro, 4 Kč pro biomasu, 5 Kč pro krátkodobé ukládání stejně jako pro plyn s CCS. Ceny pro slunce a vítr jsou oproti celosvětovému indexu upraveny úměrně nižším výnosům v ČR. Cena pro biomasu zhruba odpovídá dřívějším výkupním cenám pro bioplyn a čistou biomasu v rámci podpory OZE. Cena pro krátkodobé ukládání počítá s odhadem [LCOS](https://www.lazard.com/media/451882/lazards-levelized-cost-of-storage-version-70-vf.pdf) 200 EUR / MWh, cena plynu s CCS vychází z [odhadu IEA](https://www.iea.org/reports/projected-costs-of-generating-electricity-2020) ale odhad zvyšujeme pro velké nejistoty v ceně technologie i v ceně paliva.
[^cena-paroplynova-zaloha]: Pro řádovou představu, 5 GW paroplynových záloh s CCS by vyžadovalo _overnight costs_ v řádu 300 mld. korun, při úrokové míře 8 % a 30 letech provozu to vytváří náklady asi 25 mld. korun ročně.
[^cena-rozvoj-site]: Investice na běžnou obnovu a rozvoj přenosové a distribuční soustavy jsou dnes okolo 20 mld. korun ročně (viz [MAF CZ 2021](https://www.ceps.cz/cs/tiskove-zpravy/novinka/ceps-vydava-maf-cz-2021-analyzuje-dopady-ruznych-smeru-vyvoje-energetickeho-mixu-do-roku-2040), kap. 7). Tyto náklady jsou placené z regulované složky ceny elektřiny. S rostoucími potřebami nové energetiky se do roku 2030 očekává růst k investicím ve výši 30 mld. korun ročně. Tyto odhady jsou ovšem založené na poměrně opatrných plánech rozvoje výroby ze slunce a větru, nemusí tedy ve skutečnosti stačit.
[^cena-prodrazeni-jadra]: V tomto ilustrativním scénáři by nové jaderné bloky dodaly cca 15 TWh ročně. Pokud sdružené náklady této výroby budou o 50 % vyšíí, znamená to vícenáklady 1,75 Kč na jednu kWh z těchto zdrojů a tedy celkem asi 25 mld. korun ročně.
[^cena-vysledna]: Toto dává hrubý odhad celkové průměrné ceny elektřiny pro zákazníky bez DPH. Maloodběratelé, obzvláště s nízkou spotřebou, přispívají výrazně více na provoz distribuční soustavy a podporované zdroje energie a proto pro ně bude cena až o několik korun na kWh vyšší. Velké podniky naopak typicky mají cenu o něco nižší než je celorepublikový průměr.
