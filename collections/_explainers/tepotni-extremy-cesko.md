---
layout:      explainer
title:       "Jak se mění počet extrémně teplých a extrémně studených dní v Česku?"
slug:        "teplotni-extremy-cesko"
published:   2022-12-27
author:      "Ondráš Přibyla"
weight:      80
tags-scopes: [ cr ]
tags-topics: [ klima ]
cover-source-author: "Honza Groh"
cover-source-license: "CC BY 3.0"
cover-source-license-url: "https://creativecommons.org/licenses/by-sa/3.0"
cover-source-text: "Rozvodněná Vltava při plavebních komorách u Dětského ostrova, Wikimedia Commons"
cover-source-url: "https://commons.wikimedia.org/wiki/File:Povodn%C4%9B_v_Praze,_05.jpg"
perex:       "Na Silvestra roku 2022 vystoupila teplota v Brně na hodnotu 12,0°C. Předchozí silvestr byl v Brně ještě teplejší, teplota dosáhla 13,0°C.
Prosincové teploty bývají v Brně okolo 1°C, takže poslední dva prosince se řadí mezi vyjímečně teplé. Také v létě příchází vlny veder a čas od času padají teplotní rekordy. Nabízí se tedy otázka: **mění se počet podobných vyjímečně teplých dní, nebo je jich víceméně stejně, jako jich bývalo dříve?**"
---

Abychom mohli na tuto otázku poskytnout daty podloženou odpověď, musíme si vymezit pár pojmů:

   - **Co myslíme slovem "dříve"?** Pro účely tohoto článku bude dříve znamenat "v letech 1961-1990". Takovému vymezení říkají meteorologové "referenční období"[^referencni-obdobi]. Proč zrovna takto? Protože od roku 1961 máme dostatečné množství pravidelně měřících meteostanic na celém území ČR, takže máme dostatek dat, abychom mohli podrobně porovnávat s posledními dekádami. 

   - **Co považujeme za bežné denní teploty a co už je "vyjímečně teplý" nebo "vyjímečně studený" den?** Docela rozumná hranice pro běžné denní teploty je plus mínus pět stupňů od teplotního normálu pro daný den. Takových dní je v roce zhruba 80%. Je-li den o více než 5°C teplejší než teplotní normál pro daný den, budeme ho považovat za vyjímečně teplý, je-li o více než 5°C chladnější, považujeme ho za vyjímečně chladný. Podrobněji tyto výpočty vysvětlíme v následujících odstavcích. 

   - Máme-li posuzovat, zda je denní teplota běžná nebo extrémní, musíme si říct **kdy - pro který den** a **kde - na jakém místě**. Například 25°C je v létě docela běžná teplota, ale na konci řijna už jde o extrém. Podobně teploty pod 10°C nejsou v zimě na horách velké překvapení, ale v nížině může jít o vyjímečně chladný den.     


Ukažme si úvahy nejprve na konkrétních příkladech. Kdybychom porovnali všechny silvestry v Brně od roku 1961 až do roku 2022, zjistíme, že ten v roce 2021 byl zdaleka nejteplejší. Jen čtyřikrát se od roku 1961 stalo, že silvestrovské teploty přesáhly hodnotu 9°C[^silvestry-v-brne]. Nechladnější silvestr v Brně byl v roce 1996, kdy teplota nevystoupila nad -10,8°C. V průměru bývala *dříve*, tedy v letech 1961-1990, nejvyšší denní teplota 1,0°C[^prumery-v-brne]. **Silvestr v roce 2021 byl o celých 12°C teplejší než průměrný silvestr.** Tomuto rozdílu teploty pro konkrétní den v daném roce od průměrné teploty pro ten stejný den říkáme teplotní odchylka.       

Podobný výpočet můžeme provést pro jiný den, nebo jiné místo v Česku. Třeba o letním slunovratu v červnu 2021 bylo v Pražském Klementinu naměřena teplota 33,2°C. V průměru tam o letních slunovratech bývaly *dříve* teploty 22,8°C[^max-teploty] a tedy letní slunovrat z roku 2021 byl o 10,4°C teplejší než "dříve".

Teploty pro konkrétní dny a konkrétní stanice si můžete porovnat na webu {envidata.cz/jakbylo}[https://envidata.cz/dataAnalysis/jakbylo/stationSelect.php?parameter=T].

## Co můžeme považovat za běžné denní teploty a jaké teploty jsou již vyjímečné? 

Když si podobné výpočty teplotní odchylky provedeme pro různé dny v roce a různé meteostanice, zjistíme, že **teplotní odchylka deset a více °C od průměrné teploty pro daný den je velmi vzácná**. Dříve takový den nastával v průměru jen jednou za dva roky. V posledních desetiletích takové dny nastávají o něco častěji, ale stále poměrně velmi vyjímečně - teplotní odchylka nyní[^upresneni-nyni] přesáhne 10°C jen asi třikrát za rok. 

**Za běžné můžeme považovat teploty v rozmezí plus mínus 5°C od průměrné teploty pro daný den** - takových dní je zhruba 80%. Tedy pro silvestry v Brně bývaly běžné nejvyšší denní teploty někde mezi -4°C a +6°C, pro letní slunovraty v Praze jsou běžné nejvyšší denní teploty mezi 17,8°C a 27,8°C. Letní dny na horách jsou samozřejmě o kus chladnější než v nížinách, například slunovraty na Lysé hoře bývaly běžné nejvyšší denní teploty mezi 9,5°C a 19,5°C. 

(Vložit tabulku s průměry.)

## Jak se mění počty vyjímečně teplých dní?

## Jak se mění počty vyjímečně chladných dní? 

Technická diskuse: fixace referen4n9ho obdob9; srovnání různých míst ;  nejvyšších - průměrných a nejnižších denních teplot; percentily pro jednotlivé dny vs percentil pro průměr


{% include preview-box.html
    title="Kompas pro novináře – extrémy počasí a klimatická změna. Jak o nich mluvit a psát"
    text="V článku přinášíme celé znění publikace."
    slug="vliv-klimatu-na-extremy-prirucka"
%}

Tyto komentáře českých vědců doplňují důležitý kontext pro ČR k publikaci ["Kompas pro novináře – extrémy počasí a klimatická změna. Jak o nich mluvit a psát"](/explainery/vliv-klimatu-na-extremy-prirucka). Ta se věnuje hodnocení vlivu globální změny klimatu na extrémní projevy počasí ve světě.

## Vlny veder

*Autor: [Aleš Urban](#ales-urban)*

Dosud nejteplejším létem v historii měření na území ČR bylo léto roku 2019. Průměrná teplota letních měsíců (červen–srpen) byla 19,5 °C,[^vlny-veder-cesko] tedy 2,5 °C nad normálem z let 1981–2010. Za rekordní hodnoty mohl zejména extrémně teplý červen, který se s průměrnou teplotou 20,7 °C stal vůbec nejteplejším červnem v historii měření a druhým nejteplejším měsícem po srpnu 2015. Během vlny veder na přelomu června a července 2019 byla v Doksanech také naměřena do té doby nejvyšší červnová teplota v ČR (tento rekord byl překonán 19. června 2022, kdy bylo v Řeži naměřeno 39,0 °C). Teplotní rekordy ale padaly v té době i jinde v Evropě – historicky nejvyšší teplota zaznamenaná ve Francii se přiblížila 46 °C.[^vlny-veder-francie] Druhá vlna veder na konci července zasáhla západní Evropu a Skandinávii, historický teplotní rekord byl zaznamenán např. ve Velké Británii.[^vlny-veder-uk] V Česku ovšem nebyla tato vlna veder tak extrémní jako ta první koncem června.

Přestože bylo léto 2019 v průměru nejteplejším v historii měření v Česku, extremita a délka samotných vln veder nedosáhla v tomto roce hodnot z předchozích let 2018 a 2015, kdy bylo zaznamenáno více tropických dnů (dny s maximální teplotou nad 30 °C)[^vlny-veder-cesko] a historické teplotní rekordy[^vlny-veder-twitter] padaly na více stanicích. Podle aktuální studie[^vlny-veder-urban] bylo na stanici Praha-Ruzyně **nejvíce extrémně horkých dnů během jednoho léta zatím zaznamenáno v roce 2015 – celkem 28**. Z tohoto pohledu bylo léto 2019 s dvaceti horkými dny až čtvrté nejextrémnější za roky 2015, 2018 a 1994.

Extrémnosti vln veder v jednotlivých letech odpovídá i jejich dopad na úmrtnost: v rekordním roce 2015 měly v Praze na svědomí více než 250 nadúmrtí oproti přibližně 120 nadúmrtím v roce 2019. Důležitější než dopad jednotlivých událostí je však **rostoucí trend v počtu nadúmrtí v důsledku horka během posledních dvou dekád**. V letech 2010–2019 bylo riziko úmrtí z horka v průměru dvakrát větší než v předchozích třech desetiletích (1982–2009).[^vlny-veder-urban] [^vlny-veder-praha]

Studie vyhodnocující podíl změny klimatu na jednotlivých extrémních vlnách veder a jejich dopadech na českou společnost zatím chybí. Nicméně zahraniční studie[^vlny-veder-francie] udávají, že před sto lety by byla vlna veder o podobné intenzitě jako ta v červnu 2019 ve Francii 10krát méně pravděpodobná. Výsledky českých autorů[^vlny-veder-lhotka] dodávají, že vlny veder, jež jsou svou intenzitou srovnatelné s těmi v letech 2015, 2018 nebo v červnu 2019, mohou ve střední Evropě na konci 21. století nastávat až 4krát častěji než v současnosti. A tři nebo čtyři vlny veder různé intenzity během jednoho léta (podobně jako v roce 2015) mohou být v budoucnu projevem běžného letního počasí. To bude mít bezprostřední dopad i na nárůst rizika úmrtí v souvislosti s horkem. Mezinárodní studie odhaduje, že **přibližně jedna pětina úmrtí ve střední Evropě souvisejících s horkem je již nyní způsobena změnou klimatu**.[^vlny-veder-irozhlas]

Bezprecedentní nárůst rizika úmrtí z horka v poslední dekádě mimo jiné ukazuje, jak **nutná je urychlená adaptace našich měst na teplejší podnebí** a zavádění účinných opatření pro ochranu obyvatelstva před horkem.

## Zdroje a poznámky

[^referencni-obdobi]: V meteorologii se používají třicetiletá referenční období. 

[^silvestry-v-brne]: Bylo to v letech 1978, 1986, 2021 a 2022. 

[^prumery-v-brne] pozn. to se ale s oteplováním prakticky nezměnilo, v následujícím třicetiletém období, tedy 1991-2020 byla průměrná nejvyšší denní teplota v Brně o silvestru 0.8°C.

[^max-teploty]: V těchto příkladech srovnáváme tzv. denní maxima, neboli nejvyšší denní teploty. Jak ukazujeme v technické diskusi, statistiky se významně nezmění ani když bychom uvažovali o průmerných denních teplotách nebo o denních minimech.  

[^upresneni-nyni]: v letech 2000 - 2020.

[^vlny-veder-cesko]: Infomet: [Srpen a léto 2019 na území ČR](http://www.infomet.cz/index.php?id=read&idd=1568015141)

[^vlny-veder-francie]: World Weather Attribution: [Human contribution to record-breaking June 2019 heatwave in France](https://www.worldweatherattribution.org/human-contribution-to-record-breaking-june-2019-heatwave-in-france/)

[^vlny-veder-uk]: World Weather Attribution: [Human contribution to the record-breaking July 2019 heatwave in Western Europe](https://www.worldweatherattribution.org/human-contribution-to-the-record-breaking-july-2019-heat-wave-in-western-europe/)

[^vlny-veder-twitter]: [Příspěvěk](https://twitter.com/pavelzahrad/status/1531606002688303104?s=20&amp;t=jhse0ugWMTfUgCJ4kI_b0g) na Twitteru Pavla Zahradníčka

[^vlny-veder-urban]: Urban, A., Fonseca-Rodríguez, O., Di Napoli, C. & Plavcová, E. Temporal changes of heat-attributable mortality in Prague, Czech Republic, over 1982–2019. *Urban Climate* **44** (2022). [doi:10.1016/j.uclim.2022.101197](https://doi.org/10.1016/j.uclim.2022.101197)

[^vlny-veder-lhotka]: Lhotka, O., Kyselý, J. & Farda, A. Climate change scenarios of heat waves in Central Europe and their uncertainties. *Theoretical and Applied Climatology* **131**, 1043–1054 (2018). [doi:10.1007/s00704-016-2031-3](https://doi.org/10.1007/s00704-016-2031-3)

[^vlny-veder-irozhlas]: Štěpán Sedláček: [Výzkum: Změna klimatu může za přibližně pětinu každoročních úmrtí souvisejících s horkem v Česku](https://www.irozhlas.cz/veda-technologie/veda/klima-horko-studie-cesko-umrti_2106060736_ada)

[^vlny-veder-praha]: Akademie věd ČR: [Horko v Praze: zvýšená úmrtnost za posledních 10 let](https://www.avcr.cz/cs/pro-media/tiskove-zpravy/Horko-v-Praze-zvysena-umrtnost-za-poslednich-10-let/)
