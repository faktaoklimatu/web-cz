---
layout:      explainer
title:       "Jaké jsou emise z dopravy?"
slug:        "emise-z-dopravy"
published:   2023-12-13
authors:
  - name: "Zbyněk Štajer"
  - id: "jirka-lnenicka"
    minor-role: "editace"
  - id: "marcel-otruba"
    minor-role: "ilustrace"
weight:      74
tags-scopes: [  ]
tags-topics: [  ]
cover-source-author:        "aled7"
cover-source-text:          "Pixabay"
cover-source-license:       "Pixabay License"
cover-source-license-url:   "https://pixabay.com/service/license-summary/"
cover-source-url:           "https://pixabay.com/photos/traffic-road-vehicles-cars-urban-4522805/"
perex:       
---

## Úvod

Pro skoro polovinu států na světě je doprava největším producentem emisí a pro ten zbytek je na druhém místě.[^prvnimisto] Doprava je zodpovědná přibližně za čtvrtinu světových emisí.[^ctvrtina] Zároveň je doprava důležitá pro každý z pilířů udržitelného rozvoje, protože poskytuje dostupnost k příležitostem, službám a sociálním aspektům života. Co se tedy dá dělat pro to, aby doprava nevytvářela tolik emisí?

Pro pochopení v čem se doprava může zlepšit je důležité porozumět jak vypadá současný stav. Právě proto tento článek podrobněji popisuje současný stav dopravního sektoru a jeho vlivu na emise. Které segmenty dopravy nejvíce přispívají celkovému objemu emisí a proč?

Cílem následujícího textu je nejen ukázat jaký je současný stav, ale prezentovat možnosti budoucího vývoje dopravního sektoru.

## Kontext

V sektoru dopravy se emise téměř rovným dílem rozkládají mezi osobní (54%) a nákladní dopravu (46%).[^split] Tato analýza se soustředí na osobní dopravu a její emise. Je zásadní přistupovat k osobní dopravě s ohledem na regionální specifika - co platí pro jednu zemi, nemusí nutně platit pro jinou. S ohledem na to se text soustředí na Evropu, přičemž bere v úvahu i specifika českého dopravního sektoru.

V roce 2020 dosáhly emise z evropské dopravy hmotnosti 670 milionů tun CO2, což je srovnatelné s celkovými emisím průmyslového sektoru EU.  Celkový výkon osobní dopravy byl v tomto roce 8 750 miliard osobokilometrů. Tyto čísla však příliš neukazují jak emise v dopravním sektoru fakticky vypadají. Pro lepší představu je mnohem užitečnější operovat s výkony a emisemi jednotlivých druhů dopravních prostředků a různými vzdálenostmi, na které se lidé přepravují.

VYKONY EMISE OBRAZEK 1
{% include figure.html
    name="vykony-emise-evropa-des.svg"
    alt=""
    source-text="OECD, ITF Transport Outlook 2023"
    source-url="https://faktaoklimatu.cz"
%}

Různé druhy dopravy přispívají k celkovým emisím v různé míře. Jak ukazuje graf 1, automobily a letadla mají na svědomí největší část emisí, přestože zabezpečují pouze 60% dopravního výkonu, a jsou zodpovědné za 85% emisí (auta 52% z 64%, letadla 20% z 24%). Oproti tomu vlaky, které zajišťují 10% výkonu, produkují pouze 2% emisí.

Poměr mezi množstvím emisí a dopravním výkonem se nazývá emisní intenzita. V osobní dopravě se emisní intenzita počítá v emisích na osobokilometr a umožňuje lepší srovnání různých druhů dopravy a jejich vlivu na životní prostředí. Následující tabulka poskytuje přehled emisní intenzity pro rozličné dopravní prostředky.

| ----------------------- | --------------------- | ----------------- | -------------------- |
| **Dopravní prostředek** | **Výkon (mld. oskm)** | **Emise(Mt CO₂)** | Intenzita(gCO₂/oskm) |
| ----------------------- | --------------------- | ----------------- | -------------------- |
| Osobní automobily       | 4 502,6               | 430,5             | 95,6                 |
| ----------------------- | --------------------- | ----------------- | -------------------- |
| Letadla                 | 1760,1                | 159,7             | 90,7                 |
| ----------------------- | --------------------- | ----------------- | -------------------- |
| Autobusy                | 1187,4                | 67,4              | 56,8                 |
| ----------------------- | --------------------- | ----------------- | -------------------- |
| Osobní vlaky            | 796,8                 | 10,4              | 13,1                 |
| ----------------------- | --------------------- | ----------------- | -------------------- |
| Nemotorizovaná vozidla  | 364,4                 | 0,0               | 0,0                  |
| ----------------------- | --------------------- | ----------------- | -------------------- |
| Jednostopá vozilda      | 135,0                 | 6,0               | 44,5                 |
| ----------------------- | --------------------- | ----------------- | -------------------- |

V kontextu emisí z dopravy hraje významnou roli i vzdálenost, na kterou se pasažéři přepravují. Ne všechna vozidla jsou stejně vhodná pro každou cestu, proto je důležité analyzovat různé typy dopravy s ohledem na délku trasy. Tento aspekt lze přehledně ilustrovat takto:

1. Mezinárodní a meziměstskou, což zahrnuje cestování přes mezinárodní hranice nebo mezi většími městy uvnitř státu - typicky cesta z Brna do Prahy, nebo z Prahy do Paříže.

2. Regionální, pro vnitrostátní cesty mimo města - cesta z Dukovan do Třebíče nebo z České lípy do Mladé Boleslavi.

3. Městskou a příměstskou, pro aktivitu v městských oblastech - cesta z Pohořelic do Brna, nebo z Podolí do Libně.
	
Následující graf ukazuje, jaké druhy dopravy využíváme pro různé vzdálenosti - a dál v textu jsou jednotlivé vzdálenosti prozkoumány podrobněji.

OBRAZEK VZDALENOSTI DOPRAVNI PROSTREDKY
{% include figure.html
    name="sankey-vzdalenost-dopravni-prostredky-des.svg"
    alt=""
    source-text="OECD, ITF Transport Outlook 2023"
    source-url="https://faktaoklimatu.cz"
%}

## Mezinárodní a meziměstská doprava

OBRAZEK VYKONY EMISE 3
{% include figure.html
    name="vykony-emise-mezinarodni-des.svg"
    alt=""
    source-text="OECD, ITF Transport Outlook 2023"
    source-url="https://faktaoklimatu.cz"
%}

Mezinárodní a meziměstská doprava se primárně využívá pro pracovní cesty a turistické účely. Pro kratší trasy do vzdálenosti 500 kilometrů, jako je například cesta z Brna do Prahy, lidé nejčastěji volí osobní auto nebo vlak. Na středně dlouhých trasách, tedy mezi 500 a 3000 kilometry, jako je cesta z Prahy do Bruselu, převažuje využití automobilů. Při cestování na dlouhé vzdálenosti přesahující 3 000 kilometrů, jako je cesta z Prahy do New Yorku, se obvykle upřednostňuje letecká doprava, která je často jedinou možnou volbou, zejména při překonávání oceánu.

### Jak vypadá budoucnost?

Změna cestovních zvyklostí, jako je výměna delších cest za kratší (třeba prostřednictvím posílení místní turistiky) nebo eliminace cestování (například přechodem na videokonference místo služebních cest), může vést k redukci emisí. K tomu je potřeba zrychlit přechod na elektrické automobily a udržitelné palivo pro letadla.[^letadla] Navíc, větší využívání vlaků, které mají nižší emisní intenzitu, na kratších a středních trasách může významně snížit celkový objem emisí, zejména ve srovnání s leteckou dopravou a automobilovou dopravou.

## Regionální doprava

{% include figure.html
    name="vykony-emise-regionalni-des.svg"
    alt=""
    source-text="OECD, ITF Transport Outlook 2023"
    source-url="https://faktaoklimatu.cz"
%}

Převaha osobních automobilů v regionální dopravě je do značné míry způsobena jejich bezkonkurenčním pohodlím a flexibilitou, což je zvláště cenné v oblastech, kde jsou možnosti hromadné dopravy omezené nebo neexistují.[^hromadka] Tento trend orientace na automobily byl dále posilován územním plánováním, které často upřednostňuje silniční sítě před infrastrukturou veřejné dopravy, takže používání automobilů není jen preferencí, ale často i nutností. K preferenci automobilů v těchto oblastech navíc přispívá kulturní status spojený s vlastnictvím automobilu.[^kultura]

Hromadná doprava často není snadno dostupná, dostatečně četná a rychlá na to, aby pokryla základní potřeby těch, kteří potřebují cestovat proto, aby chodili do práce, nakoupili si potraviny nebo navštívili blízké.

### Jak vypadá budoucnost?

Jelikož poptávka po dopravě v regionech bude časem opadat (více lidí bude bydlet ve městech), v Evropě až o 22%, dopravní  výkon obsloužený auty bude zůstávat vysoký. Úbytek poptávky po dopravě v regionech ovlivní finanční udržitelnost hromadné dopravy. Urychlení nahrazení aut se spalovacími motory za elektrická výrazně pomůže dekarbonizaci, ale nepovede k zvýšení dostupnosti dopravy pro ty, kteří si auto nemohou dovolit. Proto je třeba přehodnotit koncepci regionální dopravy jako celku - například budováním on demand přepravy, mobility hubů a podporou sdílené dopravy.

## Městská a příměstská doprava

{% include figure.html
    name="vykony-emise-mestska-des.svg"
    alt=""
    source-text="OECD, ITF Transport Outlook 2023"
    source-url="https://faktaoklimatu.cz"
%}

I v městské a příměstské dopravě převažuje užití osobních automobilů. A jsou zodpovědné za většinu (80%) emisí. Lidé používají auta, protože použití hromadné dopravy není atraktivní - není dostupná, dostatečně četná, bezpečná nebo spolehlivá. A infrastruktura pro nemotorizované způsoby přepravy (chůze, jízda na kole) je často nedostatečná nebo, jako v Brně, prakticky neexistující.

Současné trendy, jako je rostoucí popularita práce na dálku a online nakupování, mění způsoby, jakými využíváme městský prostor. To vede k situaci, kdy tradiční uspořádání měst už nemusí plně vyhovovat aktuálním dopravním potřebám. Mění se tak i požadavky na městskou dopravní infrastrukturu, která musí být flexibilnější a lépe reagovat na nové způsoby, jakými lidé využívají městský prostor.

### Jak vypadá budoucnost?

Potřeba městské a příměstské dopravy v příštích letech jenom poroste - protože více lidí bude bydlet ve městech. S touto potřebou roste riziko urban sprawl a tím pádem větší závislosti na automobilové dopravě.

Proto je potřeba dobrým strategickým plánováním nabízet jiné udržitelné způsoby dopravy. Zejména budováním infrastruktury pro nemotorizované způsoby přepravy, protože je pro cesty do 10 km (v městském prostředí) nejvýhodnější. Pro delší cesty je potřeba nabídnout atraktivní alternativu oproti osobním autům - dostupnou a spolehlivou hromadnou dopravu. 

Pouhá elektrifikace automobilové dopravy není ideálním řešením, protože emise nejsou jediným problémem, který automobili do měst přináší. Zabírají také hodně místa a snižují míru bezpečnosti dopravního provozu pro ostatní způsoby dopravy - zejména pro chodce a cyklisty. Snižování množství aut ve městech povede nejen k možnosti lépe využít veřejný prostor například pro zvýšení obslužnosti hromadnou dopravou, ale i samotné snížení emisí povede k zvýšení kvality života, zejména zlepšení veřejného zdraví.

## Závěr

V dopravě se lidé spoléhají primárně na auta. To je také důvod proč emise z osobní dopravy každoročně rostou - ačkoliv nová auta produkují méně a méně CO2 na kilometr, jsou využívány více a více. Stárnoucí vozový park spolu s tím, že jsou SUV, které mají vyšší spotřebu a tedy i produkují více emisí čím dál tím ve větší oblibě jsou dalšími důvody, proč emise z osobních aut každoročně rostou. 

Snížení celkových emisí v dopravě není jen technologický problém, ale hlavně jde o odstoupení od současných vzorců chování v dopravě. Způsoby snižování emisí jsou tedy následující:

- **Modal shift** - tedy nahrazení dopravního prostředku s vysokou emisní intenzitou, kde to jde. Zejména se jedná o větší využívání vlaků na střední a dlouhé vzdálenosti (místo aut a letadel), větší využití hromadné dopravy v regionální a městské dopravě (na úkor aut) a cestování pěšky a na kolech ve městech (opět na úkor aut).

- **Snižování emisní intenzity** jednotlivých dopravních prostředků - nejedná se jen o výměnu aut se spalovacím motorem za auta elektrická nebo využívání udržitelných paliv v letecké dopravě, ale i elektrifikace vlakových tratí.

- **Vytváření příležitostí pro změnu chování** - navazuje na modal shift a tato možnost zdůrazňuje, že je důležité dělat méně emisně intenzivní způsoby dopravy více atraktivní. U hromadné dopravy zvyšovat její dostupnost a spolehlivost a pro aktivní dopravy (pěší, cyklo) budovat ve městech infrastrukturu, což souvisí s poslední možností.

- **Snižování potřeby cestovat** - strategickým plánováním při budování měst a jejich revitalizaci se zaměřením na snižování vzdáleností potřebných urazit za prací či sociálním životem. Podporovat lokální turismus a práci na dálku.

## Zdroje a poznámky

[^prvnimisto]: [United Nations: Climate change factsheet](https://www.un.org/sites/un2.un.org/files/media_gstc/FACT_SHEET_Climate_Change.pdf)
[^ctvrtina]: [International Energy Agency: Global energy-related CO2 emissions by sector](https://www.iea.org/data-and-statistics/charts/global-energy-related-co2-emissions-by-sector)
[^split]: [OECD: ITF Transport Outlook 2023](https://www.oecd-ilibrary.org/sites/b6cc9ad5-en/1/3/2/index.html?itemId=/content/publication/b6cc9ad5-en&_csp_=973044770350cae58fdc7934e9ee151a&itemIGO=oecd&itemContentType=book#section-d1e7667-adea820d82)
[^letadla]: [ICAO: Sustainable Aviation Fuel](https://www.icao.int/environmental-protection/pages/SAF.aspx)
[^hromadka]: ČR má dobrou hromadnou dopravu. rozepsat asi
[^kultura]: [Evropská komise: Mobility & Transport - Road Safety](https://road-safety.transport.ec.europa.eu/eu-road-safety-policy/priorities/safe-road-use/elderly-drivers/older-drivers/safety-versus-mobility-and-quality-life/importance-private-car_en)
