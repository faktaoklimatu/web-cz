---
layout:      explainer
title:       "Co jsou uhlíkové offsety?"
slug:        "uhlikove-offsety-1"
published:   2023-11-27
authors:
  - ids: ["andy-snovakova", "ondras-pribyla"]
  - id: "jirka-lnenicka"   
    minor-role: "editace"
  - id: "marcel-otruba"
    minor-role: "ilustrace"
  - name: "Jana Smolíková"
    affiliation: CI2
    minor-role: "konzultace"
weight:      74
tags-scopes: [ svet ]
tags-topics: [ priroda ]
cover-source-author: "Niels Weiss"
cover-source-license: "Unsplash licence"
cover-source-license-url: "https://unsplash.com/license"
cover-source-text: "Stromová alej"
cover-source-url: "https://unsplash.com/photos/silhouette-photo-of-trees-and-field-during-dawn-rDVP7whoibw"
perex: |
  Velký boom zažívá v posledních letech trh s tzv. uhlíkovými offsety, pomocí nichž chtějí firmy (v Česku i ve světě) kompenzovat své emise skleníkových plynů. Objem vynaložených prostředků se dnes pohybuje v miliardách amerických dolarů, kompenzované emise se uvádějí ve stovkách megatun CO<sub>2</sub>. Co tedy uhlíkové offsety jsou a nakolik je tento nástroj klíčový při řešení vlastní uhlíkové stopy?

---

Představme si situaci, kdy se firma či organizace chce z nějakého důvodu prezentovat jako klimaticky či uhlíkově neutrální. Zároveň už vyčerpala všechny možnosti, jak snížit svou uhlíkovou stopu. Může ještě něco dělat? Ano – kompenzovat své emise nákupem uhlíkových offsetů. Jak to funguje?

Uhlíkové offsety (nebo také kredity) jsou **obchodovatelné jednotky**, díky nimž mohou jednotlivci, firmy nebo státy částečně kompenzovat svou uhlíkovou stopu, kterou už nedokáží snížit jiným způsobem. Každý offset je vždy vázán na projekt či aktivitu, která uhlík (resp. oxid uhličitý) buď z atmosféry **odstraňuje** (tzv. *removal offsets*, např. výsadba stromů) nebo **zabraňuje jeho vypouštění** (tzv. *avoidance offsets*, např. výstavba nových elektráren využívajících obnovitelné zdroje). 

Jde o dohodu mezi dvěma či více stranami: kupujícím, realizátorem aktivity a případně nezávislým auditorem/garantem. Kupující zaplatí za offset, aby snížil svou uhlíkovou stopu, realizátor slibuje, že tyto prostředky využije na offsetové aktivity, které povedou k odstranění emisí z atmosféry nebo zabrání jejich vypouštění. Nezávislý auditor poté posuzuje, nakolik jsou realizátorovy sliby skutečně naplňovány.

Konkrétní podoba offsetových aktivit může být různá. Například:

- farmář slíbí, že změní způsob hospodaření na své půdě tak, aby v sobě hromadila více organické hmoty, a tedy více uhlíku
- organizace slíbí, že zakoupí určitou plochu lesa a zabrání tak možnému vykácení (a tím i uvolnění CO<sub>2</sub>, k němuž dochází při těžbě a zpracování dřeva) 
- firma slíbí, že vybaví obyvatele subsaharské Afriky efektivními plynovými vařiči, které sníží emise vznikající během vaření při pálení dřeva, odpadů apod.

{%comment%}
{% include figure.html
    name=""
    caption=""
    alt=""
    source-text="Fakta o klimatu"
%}
{%endcomment%}

Z hlediska snižování uhlíkové stopy představují offsety spíše **doplňkový nástroj**, přesto hrají svou důležitou úlohu, například v kompenzování emisí z odvětví, která je těžké dekarbonizovat, jako je třeba výroba cementu. Může to být rovněž způsob, jak emise ”odložit” na později (a získat tak čas na vývoj potřebných technologií) nebo jak přírodě pomoci nastartovat ozdravné procesy. Tržní prostředí navíc pomáhá zajistit, že budou dostupné prostředky využity efektivně. 

## S jakými typy offsetů se lze setkat?
Příklady různých offsetových aktivit přibližuje schéma níže. Aktivity jsou rozděleny podle toho, zda uhlík z atmosféry odstraňují nebo zabraňují jeho vypouštění, a dále jakým způsobem je odstraněný uhlík uložen. Může totiž jít o **uložení krátkodobé** (obvykle **díky přírodním procesům**), kde existuje větší riziko zpětného uvolnění uhlíku do atmosféry (například když les zničí požár), nebo o **dlouhodobé uložení** s využitím **technologií**, které jsou na zpětné uvolnění uhlíku méně náchylné (například ukládání hluboko do geologických vrstev). 

{% include figure.html
    name="uhlikove-offset-schema-02.svg"
    caption="Dvě základní kategorie uhlíkových offsetů"
    alt="Dvě základní kategorie uhlíkových offsetů"
    source-text="Fakta o klimatu"
%} 

## Jak to funguje v praxi?
Jak složitá bude cesta uhlíkového offsetu v praxi, záleží vždy na konkrétní zemi, resp. trhu, kde se s offsety obchoduje[^schema-carbon-brief]. Následující schéma ukazuje základní rámec pro uhlíkové offsety v Česku[^schema-konzultace]. Problémům, které se mohou v rámci jednotlivých kroků objevit, se podrobněji věnuje další explainer. 

{% include figure.html
    name="schema-cesta-offsetu.svg"
    caption="Cesta uhlíkového offsetu"
    alt="Cesta uhlíkového offsetu"
    source-text="Fakta o klimatu"
%}

## Zdroje a poznámky

[^schema-carbon-brief]:[Schéma](https://interactive.carbonbrief.org/carbon-offsets-2023/infographic.html) popisující cestu fiktivního uhlíkového offsetu na mezinárodním trhu vytvořila organizace Carbon Brief. 
[^schema-konzultace]:Schéma vzniklo na základě odborné konzultace s jedním z garantů offsetových projektů v ČR. 
