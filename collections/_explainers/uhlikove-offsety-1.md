---
layout:      explainer
title:       "Co jsou uhlíkové offsety?"
slug:        "uhlikove-offsety-1"
published:   2023-11-27
authors:
  - ids: ["andy-snovakova", "ondras-pribyla"]
  - id: "jirka-lnenicka"   
    minor-role: "editace"
  - id: "marcel-otruba"
    minor-role: "ilustrace"
  - name: "Jana Smolíková"
    affiliation: CI2
    minor-role: "konzultace"
weight:      74
tags-scopes: [ svet ]
tags-topics: [ priroda ]
cover-source-author: "Marcel Smits"
cover-source-license: "Unsplash licence"
cover-source-license-url: "https://unsplash.com/license"
cover-source-text: "Dohoda"
cover-source-url: "https://unsplash.com/photos/a-man-holding-a-baby-GJwgw_XqooQ"
perex: |
  Perex

---

Představme si situaci, kdy se firma či organizace chce z nějakého důvodu prezentovat jako klimaticky či uhlíkově neutrální. Zároveň už vyčerpala všechny možnosti, jak snížit svou uhlíkovou stopu. Může ještě něco dělat? Ano – kompenzovat své emise nákupem uhlíkových offsetů. Co tyto offsety jsou a jak fungují?

Uhlíkové offsety (nebo také kredity) jsou **obchodovatelné jednotky**, díky nimž mohou jednotlivci, firmy nebo státy částečně kompenzovat svou uhlíkovou stopu, kterou už nedokáží snížit jiným způsobem. Každý offset je vždy vázán na projekt či aktivitu, která uhlík (resp. oxid uhličitý) buď z atmosféry **odstraňuje** (tzv. *removal offsets*, např. výsadba stromů) nebo **zabraňuje jeho vypouštění** (tzv. *avoidance offsets*, např. výstavba nových elektráren využívajících obnovitelné zdroje). 

Jde o dohodu mezi dvěma či více stranami: investorem/donorem, realizátorem aktivity a případně nezávislým auditorem/garantem. Investor zaplatí za offset, aby snížil svou uhlíkovou stopu, realizátor slibuje, že tyto prostředky využije na offsetové aktivity, které povedou k odstranění emisí z atmosféry nebo zabrání jejich vypouštění. Nezávislý auditor poté posuzuje, nakolik jsou realizátorovy sliby skutečně naplňovány.

**Offsetové aktivity** mohou mít různé podoby. Například:

- farmář slíbí, že změní hospodaření na své půdě tak, aby v sobě hromadila více organické hmoty a tedy více uhlíku
- organizace slíbí, že zakoupí určitou plochu lesa a zabrání tak možnému vykácení (a tím i uvolnění CO2, k němuž dochází při těžbě a zpracování dřeva) 
- firma slíbí, že vybaví obyvatele subsaharské Afriky efektivními plynovými vařiči, které sníží emise vznikající během vaření při pálení dřeva, odpadů apod.

{%comment%}
{% include figure.html
    name=""
    caption=""
    alt=""
    source-text="Fakta o klimatu"
%}
{%endcomment%}

Z hlediska snižování uhlíkové stopy představují offsety spíš **doplňkový nástroj**, přesto hrají svou důležitou úlohu, například v kompenzování emisí z odvětví, které je těžké dekarbonizovat, jako je třeba výroba cementu. Může to být rovněž způsob, jak emise ”odložit” na později a získat čas na vývoj potřebných technologií nebo jak v přírodě pomoci nastartovat ozdravné procesy. Trh a obchodování navíc pomáhají zajistit, že budou dostupné prostředky využity efektivně. 

## S jakými typy offsetů se lze v praxi setkat?
Příklady různých offsetových aktivit přibližuje schéma níže. Aktivity jsou rozděleny podle toho, zda uhlík z atmosféry odstraňují nebo zabraňují jeho vypouštění a dále jakým způsobem je redukovaný/odstraněný uhlík uložen. Může totiž jít o **uložení krátkodobé** (většinou **přírodními procesy**), kdy existuje větší riziko zpětného uvolnění uhlíku do atmosféry (například když les zničí požár), nebo o **dlouhodobé uložení** s využitím **technologií**, které jsou na zpětné uvolnění uhlíku méně náchylné. 

{% include figure.html
    name="uhlikove-offset-schema-02.svg"
    caption="Kategorie uhlíkových offsetů"
    alt="Kategorie uhlíkových offsetů"
    source-text="Fakta o klimatu"
%} 

## Cesta uhlíkového offsetu
Jak složitá tato cesta v praxi bude, záleží vždy na konkrétní zemi, resp. trhu, kde se s offsety obchoduje[^schema-carbon-brief] . Následující schéma ukazuje základní rámec pro uhlíkové offsety v Česku[^schema-konzultace]. Problémům, které se mohou v rámci jednotlivých kroků objevit, se více věnuje další explainer. 

{%comment%}
{% include figure.html
    name=""
    caption=""
    alt=""
    source-text="Fakta o klimatu"
%}
{%endcomment%}

[^schema-carbon-brief]:[Schéma](https://interactive.carbonbrief.org/carbon-offsets-2023/infographic.html) popisující cestu fiktivního uhlíkového offsetu na mezinárodním trhu vytvořila organizace Carbon Brief. 
[^schema-konzultace]:Schéma vzniklo na základě odborné konzultace s garantem offsetových projektů v ČR. 
