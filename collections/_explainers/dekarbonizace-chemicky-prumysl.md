---
layout:      explainer
title:       "Jak dekarbonizovat chemický průmysl?"
slug:        "dekarbonizace-chemicky-prumysl"
published:   2023-08-29
authors:
  - id: "adam-bilek"
  - id: "jirka-lnenicka"
    minor-role: "editace"

weight:      74
tags-scopes: [  ]
tags-topics: [  ]
cover-source-author:        ""
cover-source-text:          "Pixabay"
cover-source-license:       "Pixabay License"
cover-source-license-url:   "https://pixabay.com/service/license-summary/"
cover-source-url:           ""
perex:       "Chemický průmysl."
---

{% include preview-box.html
    title="Jaké jsou technologie dekarbonizace průmyslu?"
    text="Detailnější pohled na technologie dekarbonizace průmyslu nabízí náš přehledový text."
    slug="technologie-dekarbonizace-prumyslu"
%}



*Následující text představuje různé možnosti dekarbonizace chemického průmyslu a opírá se o studie průmyslových asociací či konzultačních firem. Nepopisuje jedinou možnou cestu, neboť přesné poměry použitých technologií budou záviset na budoucím vědeckém vývoji, ekonomické situaci i regionálních rozdílech. Spíše ukazuje, u kterých technologií je už dnes zjevné, že budou hrát při dekarbonizaci hlavní úlohu, a které naopak budou spíše vedlejší.*
{: .longread-small}

## Amoniak

Výroba amoniaku představuje 1,8 % světových emisí CO<sub>2</sub>.[^amoniakemise] 70 % veškerého amoniaku (jemuž se lidově říká také „čpavek“) používáme při výrobě hnojiv, zbylých 30 % připadá na jiné průmyslové využití například při produkci výbušnin či v rámci chemického průmyslu.[^amoniak]

Očekávaný růst poptávky po amoniaku je o 40 % do roku 2050.[^amoniak] Růst poptávky je spojen jednak v důsledku růstu spotřeby hnojiv na produkci potravin, ale i s možným využitím amoniaku jako formou přepravy a skladování vodíku.

Dnes je většina amoniaku produkována tzv. Haber-Boschovým procesem, při kterém se atmosférický dusík přeměňuje na výslednou surovinu prostřednictvím reakcí s vodíkem. Kvůli potřebám vysokých teplot dochází k emisím ze spalování, ovšem přítomné jsou i chemické procesy uvolňující CO<sub>2</sub>. Kolem 60 % emisí pochází ze spalování a 40 % z chemických reakcí.[^amoniaksplit]

Emisní náročnost amoniaku tedy závisí na původu vodíku. Přes 70 % amoniaku dnes vyrábíme z takzvaného šedého vodíku ze zemního plynu. Takto vyrobený amoniak má emisní intenzitu okolo 1,8 tun CO2 na tunu amoniaku. Zbytek amoniaku primárně vyrábíme z vodíku produkovaného z uhlí, který má emisní intenzitu 3.2 tun CO2 na tunu amoniaku. Pokud bychom tyto emise zachytávali prostřednictím CCS či amoniak vyráběli ze zelého vodíku z obnovitelných zdrojů, byly by přímé emise výroby amoniaku zanedbatelné.[^amoniakiea] 

V současné době využíváme především šedý vodík ze zemního plynu, což má za následek, že za každou tunu amoniaku vypustíme do atmosféry 2 tuny CO<sub>2</sub>.[^amoniakintenzita]

## Dekarbonizace výroby vodíku

Jelikož výroba amoniaku je přímo vazaná na využití vodíku, jednoznačně hlavním způsobem jak snížit emisní náročnost výroby amoniaku je využití nízkoemisního vodíku, zejména zeleného vodíku vyráběného z elektřiny pocházející z obnovitelných zdrojů. 

### Vedlejší metody

Je vysoce pravděpodobné, že amoniak budeme nadále vyrábět Haber-Boschovým procesem. Probíhají výzkumy například na přímou produkci amoniaku z vody a dusíku za použití elektřiny, ale jde primárně o výroby ve velmi malém objemu v laboratorním prostředí.[^ammoniakdekarbonizace] Realističtější cesta je spíše zefektivňování existujícího procesu.

**Nové katalyzátory** - Cestou ke snížení emisní stopy amoniaku jsou nové katalyzátory v rámci aktuálně používaného výrobního procesu. V této oblasti probíhají slibné výzkumy jak redukovat potřebnou teplotu a tlak.[^tlak]

## Petrochemikálie

Fosilní paliva nepoužíváme pouze v dopravě a energetice. Takzvané petrochemikálie se získávají z fosilních zdrojů - tedy ropy, zemního plynu a uhlí. Z petrochemikálií se vyrábí všechno možné od plastů, přes pneumatiky až po čisticí prostředky. Produkty petrochemického průmyslu jsou tak metanol nebo takzvané high value chemicals (HVC), k nimž se řadí ethylen, propylen, toluen, benzen a xyleny. 

Snižování spotřeby petrochemického průmyslu bude obzvláště složité. Například u klíčových termoplastů lze očekávat zvýšení poptávky o 55 %, a to i přes úspory v rozvinutém světě, které budou daleko menší než pravděpodobný nárůst v rozvíjejících se zemích.[^iea] 

Převládajícím zdrojem emisí je tomto sektoru z **85 % spalování tepla**. Zbylých **15 % můžeme řadit mezi procesní emise**[^emisepetrochemikalie], kde je primárně o proces krakování. Při tomto procesu dochází k tepelnému rozkladu uhlovodíků, který umožňuje jejich další zpracování.

### Zachytávání CO<sub>2</sub> a elektrifikace

Hlavní metodou dekarbonizace petrochemického průmyslu by mělo představovat CCS s 40 procentní úsporou vypouštěných skleníkových plynů. Dalším důležitým krokem je elektrifikace (především krakovacího procesu), která by měla pomoci 35 % snížením emisí.[^dekarbonizacepetro] 

## Rafinace ropy

Rafinace ropy je proces, při kterém se surová ropa, která byla vytěžena z podzemních ložisek, upravuje na různé druhy paliv a dalších produktů. Tento proces se provádí v rafinériích. Během rafinace se surová ropa rozděluje na různé složky, jako jsou benzín, nafta, topné oleje a maziva.

**60 % emisí pochází ze spalování a zbylých 40 % mají na starost chemické procesy** kdy se jedná převážně o proces krakování a dále výrobu vodíku.[^emiserafinace]

Rafinací ropy získáváme například benzín, topné oleje, naftu nebo asfalt. 63 % CO2eq vypuštěného při jejich výrobě pochází z generování potřebného tepla, 22 % z procesu krakování a dalších 9 procent má na svědomí přidružená výroba vodíku z metanu (který je jinak také hlavní složkou zemního plynu).

Transformačním řešením pro rafinérie jsou CCS, elektrifikace procesu tam, kde stačí relativně nižší teploty, a přechod na nízkoemisní vodík ve zbytku případů. Ovšem musíme dodat, že zde hovoříme pouze o zpracování ropy - nezanedbatelná porce skleníkových plynů se dostává do atmosféry až při následném využití získaných paliv (benzín, nafta, atd.). Ke kompletní dekarbonizaci celého řetězce tedy povede ještě dlouhá cesta.

https://www.wri.org/research/technological-pathways-decarbonizing-petroleum-refining

## F-plyny

F-plyny jsou velmi silné skleníkové plyny. Jedná se o náhražky za freony a další látky, které se dříve používaly převážně v chladících zařízeních (ledničkách, klimatizacích atp.), ale po prokázání jejich negativního účinku na ozonovou vrstvu se v 80. letech podařilo v rámci tzv. Montrealského protokolu dosáhnout celosvětové dohody o jejich zákazu. Postupně byly nahrazovány zejména takzvanými F-plyny, které sice nepoškozují ozonovou vrstvu, ale jejich účinek z hlediska potenciálu globálního oteplování je mnohem větší než u CO2. Z tohoto hlediska úplně nejsilnější F-plyn je SF6 (fluorid sírový), který je na jednu molekulu až 22800 krát silnější v porovnání s CO2.[^sf6] Už řádově menší koncentrace tak stačí, aby představovaly problém. 

U F-plynů není náročná přímo výroba produktů ve kterých se vyskytují, ale emise vznikají primárně tím, že se uvolňují během užívání. Spotřeba F-plynů může do budoucna potenciálně růst i v důsledků adaptace i mitigace změny klimatu. Používají se totiž v klimatizacích, tepelných čerpadlech, ale i v elektromobilech.

### Substituce

Ve snaze minimalizovat škody existují plány na nahrazování nejsilnějších F-plynů těmi slabšími. Cílem je například nahradit SF6, který se v elektrotechnickém průmyslu používá jako izolant, slabšímy F-plyny.

Pro srovnání uveďme, že za nejlepší náhradu silnějších F-plynů se považuje HFC-32 (difluormethan), jehož vliv na skleníkový efekt je “jenom” 675 krát silnější než v případě CO2.[^hfc32] Podle projekcí by se HFC-32 měl stát dominantním F-plynem do roku 2040.[^dominantplyn] 

V určitých případech se nabízí i substituce jinými látkami. Jako vhodní kandidáti se jeví amoniak, uhlovodíky či CO2. 

Důležité i v případě těchto náhrad je, aby po skončení životnosti daného produktu nedocházelo vlivem nevhodného zacházení k následnému úniku plynů do atmosféry. Větší tlak na odpovídající recyklaci a uplatňování cirkularity nám tak může pomoci s dekarbonizací tohoto sektoru, kde je celkový prostor pro emisní úspory jinak poměrně omezený.

## Zdroje a poznámky

[^amoniak]: https://www3.weforum.org/docs/WEF_NetZero_Industry_Tracker_2022_Edition.pdf
[^poptavkamoniak]: [hmmmm] (https://www3.weforum.org/docs/WEF_NetZero_Industry_Tracker_2022_Edition.pdf).
[^amoniakintenzita]: https://e360.yale.edu/features/can-the-worlds-most-polluting-heavy-industries-decarbonize
[^emisepetrochemikalie]: 
[^emiserafinace]: 
[^tlak]: https://www.energy.gov/science/bes/articles/novel-catalyst-means-ammonia-synthesis-less-heat-and-pressure
[^dekarbonizacepetro]: https://about.bnef.com/blog/759-billion-required-for-a-net-zero-petrochemicals-sector-by-2050/
[^iea]: https://www.iea.org/reports/the-future-of-petrochemicals
[^sf6]: https://www.eea.europa.eu/publications/fluorinated-greenhouse-gases-2021
[^hfc32]: https://www.gov.uk/guidance/calculate-the-carbon-dioxide-equivalent-quantity-of-an-f-gas
[^dominantplyn]: https://www.theccc.org.uk/wp-content/uploads/2020/12/Sector-summary-F-gases.pdf
[^amoniakemise]: https://royalsociety.org/-/media/policy/projects/green-ammonia/green-ammonia-policy-briefing.pdf
[^amoniaksplit]: https://iea.blob.core.windows.net/assets/bee4ef3a-8876-4566-98cf-7a130c013805/The_Future_of_Petrochemicals.pdf
[^ammoniakdekarbonizace]: https://royalsociety.org/-/media/policy/projects/green-ammonia/green-ammonia-policy-briefing.pdf
[^amoniakiea]: https://iea.blob.core.windows.net/assets/6ee41bb9-8e81-4b64-8701-2acc064ff6e4/AmmoniaTechnologyRoadmap.pdf