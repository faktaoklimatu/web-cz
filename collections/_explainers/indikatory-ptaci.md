---
layout:        explainer
title:         "Ptáci zemědělské krajiny"
slug:          "indikatory-ptaci"
redirect_from: "/indikatory-ptaci"
published:     2025-09-15
authors:
  - id: "andy-snovakova"
  - id: "jirka-lnenicka"
weight:        105
tags-scopes:   [ svet ]
tags-topics:   [ priroda ]
cover-source-author:      "Karsten Würth"
cover-source-text:        "Unsplash"
cover-source-license:     "Unsplash licence"
cover-source-license-url: "https://unsplash.com/license"
cover-source-url:         "https://cs.m.wikipedia.org/wiki/Soubor:Northern-Lapwing-Vanellus-vanellus.jpg"
perex: |
    TODO: Perex
---


## Čeho si všímat


Mezi ptáky zemědělské krajiny (tedy polí a luk) patří druhy, jež jsou na tyto ekosystémy navázány – získávají zde potravu, hledají místo k hnízdění a podobně. Konkrétně je to například skřivan polní, bramborníček hnědý, koroptev polní, linduška luční, hrdlička divoká nebo čejka chocholatá [^ptaky-NRL].




{% include expander-figure.html
   name="ptaci-jako-indikator"
   class="contrast-figure"
   label="Proč jsou ptáci dobrým indikátorem zdraví zemědělské krajiny?"
   content="
- **Rychle reagují na změny** – odletí, pokud jim prostředí z nějakého důvodu přestane vyhovovat
- **Jsou na vrcholu potravního řetězce** polních a lučních ekosystémů – jestliže se tedy na poli vyskytuje velké množství různých ptáků, lze z toho usoudit, že zde mají dostatek potravy – tedy že je zde i mnoho různých druhů hmyzu, semen rostlin a podobně
- **Existuje k nim dostatek dat**, která umožňují srovnávat a získat ucelený obraz – v Česku probíhá systematický monitoring těchto ptáků už od 80. let 20. stol.


"
%}


## Jaký stav a vývojové trendy lze pozorovat


Počet ptáků zemědělské krajiny v Česku dlouhodobě klesá. Ve srovnání s rokem 1982 klesl počet jedinců téměř o třetinu[^pokles-cr]. Podobný trend je pozorován i v dalších zemích – v Evropě klesl počet ptáků od roku 1980 téměř o dvě třetiny[^pokles-eu].
Mezi hlavní příčiny tohoto úbytku patří postupy používané v intenzivním zemědělství (např. velké množství pesticidů, ztráta pestrosti krajiny, monokulturní pěstování plodin, využívání těžké techniky). To vše způsobuje, že ptáci přicházejí o zdroje potravy a prostor k hnízdění.


{% include expander-figure.html
   name="FBI"
   class="contrast-figure"
   label="Co je Farmland Bird Index?"
   content="
Farmland bird index (FBI) ukazuje změny v počtech jedinců ve srovnání s prvním rokem monitoringu (v ČR je to pro jednotlivé druhy rok 1982). Příklad: pro [čejku chocholatou](https://birds.cz/jpsp/vysledky.php?taxon=487) měl tento index v roce 1982 hodnotu 100 %, v roce 2024 už to bylo méně než 10 %. To jinými slovy znamená, že za posledních cca 40 let klesl počet jedinců čejky chocholaté v české krajině na desetinu.


Díky FBI jsou data pro vybrané druhy ptáků zemědělské krajiny shrnuta v rámci jednoho indikátoru, což umožňuje získat ucelenou představu o trendech a změnách v početnosti těchto druhů v průběhu let.

"
%}


## Jak tuto situaci zlepšit


Špatný stav populací ptáků zemědělské krajiny může významně zlepšit **používání citlivějších zemědělských postupů**, jako je například omezení využívání těžké techniky a redukce aplikace pesticidů. Klíčové je také **podporovat pestrost krajiny** – aby zde ptáci našli dostatek potravy i potřebný úkryt. Tedy například zachovávat, obnovovat či vytvářet meze, travnaté a květnaté pásy, aleje stromů či různé vodní prvky (jako rybníky, mokřady či tůně).


{% capture expander_content %}
Obnova lokality Kozmické ptačí louky nedaleko Ostravy přispěla k větší rozmanitosti krajiny a tím i ke zlepšení stavů ptačích populací. V minulosti byla tato lokalita odvodněna, terén zarovnán a následně využíván pro zemědělské účely. V posledních letech však došlo k obnově a jsou zde znovu louky.


Díky opětovnému zavodnění vznikly v lokalitě různé mokřady a tůně, které poskytují vhodný prostor k životu mnoha druhům ptáků (mimo jiné zde žije i čejka chocholatá), ale také obojživelníkům nebo vzácným druhům rostlin. Projekt vznikl z iniciativy jednotlivce, člena Českého svazu ochránců přírody, a byl kofinancován z několika českých a evropských programů a také ze soukromých zdrojů.


<br>
<img src="/assets-local/figures/{{ page.slug }}/kozmicke-ptaci-louky.jpg" alt="Kozmické ptačí louky po obnově" class="no-lightbox">
{% endcapture %}


{% include expander-figure.html
   name="priklad-kozmicke-ptaci-louky"
   class="contrast-figure"
   label="Příklad dobré praxe: Obnova ptačích luk v lokalitě na Ostravsku"
   content=expander_content
   source-text="Adapterra Awards"
%}


## Zdroje a poznámky
[^ptaky-NRL]: Seznam druhů ptáků, kteří jsou klíčoví z hlediska zdraví zemědělské krajiny, uvádí evropské [Nařízení o obnově přírody](https://eur-lex.europa.eu/eli/reg/2024/1991/oj/eng) v příloze V.
[^pokles-cr]: [Jednotný program sčítání ptáků](https://www.birdlife.cz/co-delame/vyzkum-a-ochrana-ptaku/vyzkum-ptaku/jpsp/)
[^pokles-eu]: [PanEuropean Common Bird Monitoring Scheme](https://pecbms.info/trends-and-indicators/indicators/indicators/E_C_Fa/).
