---
layout:        explainer
title:         "Indikátor: organický uhlík v půdě"
slug:          "indikatory-uhlik-v-pude"
redirect_from: "/indikatory-uhlik-v-pude"
published:     2025-09-15
authors:
  - id: "andy-snovakova"
  - id: "jirka-lnenicka"
weight:        105
tags-scopes:   [ svet ]
tags-topics:   [ priroda ]
cover-source-author:      "Karsten Würth"
cover-source-text:        "Unsplash"
cover-source-license:     "Unsplash licence"
cover-source-license-url: "https://unsplash.com/license"
cover-source-url:         "https://unsplash.com/photos/windmill-surrounded-by-grass-during-daytime-w_a40DuyPAc"
perex: |
    Organická hmota (například odumřelé kořeny či listy rostlin) je neodmyslitelnou součástí zdravého půdního systému. Uhlík, jako základní stavební prvek organické hmoty, slouží jako indikátor její přítomnosti a množství.
---

## Čeho si všímat?


Přesné množství organické hmoty a uhlíku v půdě lze zjistit jen pomocí speciálních přístrojů a laboratorního vybavení. Určitou představu o zdraví půdy (a množství organické hmoty) lze ale získat i jinak, například pomocí tzv. rýčové zkoušky. Ve vyryté části půdního profilu (ornice) je možné v půdě pozorovat např. vlhkost, množství mrtvé organické hmoty (kořeny, stonky, listy) či půdní organismy. Půda bohatá na organickou hmotu má také specifickou hrudkovitou strukturu, která se drobí na menší oblé části (půdní agregáty). 

Všímat si lze i toho, jak se na dané půdě hospodaří. Jestliže zůstává po sběru úrody nezakrytá (tedy nepěstují se na ní meziplodiny - viz níže), využívají se syntetická hnojiva nebo hluboká orba, obsah organické hmoty (a tedy i uhlíku) bude v takovéto půdě pravděpodobně nízký.


## Jaký stav a vývojové trendy lze pozorovat?

Nelze jednoznačně stanovit, jak velké množství organického uhlíku v půdě je dostatečné. Vždy záleží na typu půdy, na vnějších podmínkách (např. teplotě či vlhkosti) a také na tom, jak se s půdou zachází – např. orba podporuje rozklad organické hmoty a uvolňování uhlíku do atmosféry. 

V Česku se obsah uhlíku v orné půdě pohybuje od 0,3 % po 3,8 %, průměrně je to 1,7 % (evropský průměr je 1,8 %). Louky a pastviny jsou díky bohatým kořenovým systémům trav na uhlík o něco bohatší – v Česku průměrně obsahují 2,6 % uhlíku [^raseliniste], [^lucas]. 

Z dat za poslední období (2009–2018)[^data-9-18] vyplývá, že množství uhlíku v orné půdě, na loukách a pastvinách ve střední Evropě výrazně neklesá. Spíše než dobrá zpráva je to však důsledek mnoha let intenzivního zemědělství, kvůli němuž velká část organické hmoty zmizela z půdy už v minulosti. Pro zastavení tohoto trendu, zlepšení zdraví půd (a tedy i jejich úrodnosti), je do budoucna zásadní, aby se množství organického uhlíku v půdě opět zvýšilo. Klíčové jsou v tomto ohledu změny ve způsobu hospodaření (viz níže). 

## Jak tuto situaci zlepšit?

Zvýšení množství organického uhlíku v půdě pomáhají některé zemědělské postupy. Například:

- **Využívat organická hnojiva místo syntetických** (např. chlévská mrva, kompost). Syntetická hnojiva sice dodávají rostlinám potřebné živiny, nevyživují však půdní organismy, jež jsou pro správné fungování půdy klíčové.
- **Omezit (hlubokou) orbu**, při níž se organická hmota uložená v půdě dostává na povrch, kde dochází k jejímu rychlejšímu rozkladu.
- **Využívat krycí plodiny** – vysévají se po sběru hlavní plodiny; půda zůstává díky nim zakrytá, tedy není vystavena slunečnímu záření a nedochází zde k rychlému rozkladu organické hmoty. Tyto krycí plodiny je možné nechat na poli přirozeně odumřít nebo použít jako mulč (posekat a nechat na poli). V Česku se využívá například jetel, hrachor, bob nebo hořčice.
- **Využívat rotační pastvu**, tedy pravidelně přesouvat zvířata mezi pastvinami. Rostliny mohou díky tomu dorůstat, a půda na pastvině tak nezůstává holá. Trus a moč zvířat navíc dodávají do půdy další organickou hmotu.

{% include expander-figure.html
    name="priklad-obnova-raseliniste"
    class="contrast-figure"
    label="Příklad zvyšování množství uhlíku v půdě"
    content="
príklad nejakej farmy, ktorý si vypýtam od niekoho zo Živé půdy
"
%}

## Zdroje a poznámky

[^lucas]: Data pocházejí z evropské databáze [LUCAS](https://esdac.jrc.ec.europa.eu/content/lucas-2018-topsoil-data). Měření probíhá ve vrchních 20 cm půdy. 
[^raseliniste]: Pro porovnání - organický uhlík v půdach mokřadů (hlavně rašelinišť, které jsou na půdní organickou hmotu nejbohatší) může tvořit až 50 % půdy, průměrně je to v ČR 32 %. 
[^data-9-18]: Andy doplní zdroj
