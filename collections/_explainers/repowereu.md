---
layout:      explainer
title:       "Co navrhuje plán REPowerEU a jak se dotýká Česka"
slug:        "repowereu"
published:   2023-05-18
authors:
  - id: "katerina-kolouchova"
  - name: "Marcel Otruba"
    minor-role: "vizualizace"
weight:      100
tags-scopes: [ eu ]
tags-topics: [ opatreni ]
cover-source-author:        "Agent J"
cover-source-text:          "Unsplash"
cover-source-license:       "Unsplash License"
cover-source-license-url:   "https://unsplash.com/license"
cover-source-url:           "https://unsplash.com/photos/PtDNIlRSKRg"
perex:       "Invaze Ruska na Ukrajinu z února 2022 významně ovlivňuje energeticko-klimatickou politiku EU. Zesiluje již probíhající energetickou krizi, ohrožuje evropskou energetickou bezpečnost a boří převládající paradigma fosilního plynu jako přechodného paliva na cestě ke klimatické neutralitě. Naplno se ukázalo, že energetická i klimatická krize mají společného jmenovatele – fosilní paliva. A tedy i společné řešení, kterým je nahrazení fosilních paliv čistými zdroji energie a investice do energetické účinnosti a úspor. Současnou krizi tak lze vnímat jako příležitost k větší evropské a národní energetické soběstačnosti a bezpečnosti, což povede ke snížení emisí skleníkových plynů a naplnění závazků Pařížské dohody."
---

{% include tldr.html
    title="Shrnutí"
    content="
- Unijní klimaticko-energetická legislativa získala v reakci na invazi Ruska na Ukrajinu další rozměr – dimenzi energetické bezpečnosti.
- **Pro snížení závislosti na fosilních palivech z Ruska** představila Evropská komise v květnu 2022 plán **REPowerEU**.
- Samotný plán není právně závazný, ale navrhuje úpravy stávající nebo vznik nové legislativy, mj. navrhl zesílit energetické cíle balíčku [Fit for 55](/infografiky/fit-for-55):
  - **navýšit podíl OZE na spotřebě energie v EU v roce 2030 na 45 % (finální kompromis je na 42,5 %)**,
  - **snížit spotřebu energie v EU** (= zvýšit energetickou účinnost) **o dalších 13 % (finální kompromis je na 11,7 %)** do roku 2030 ve srovnání se spotřebou referenčního scénáře Evropské komise pro rok 2030.
- **Národní cíle si Česko stanovuje samo** v rámci Vnitrostátního plánu v oblasti energetiky a klimatu, jehož aktualizace se právě připravuje a který by měl ambice REPowerEU reflektovat.
" %}

## Energeticko-klimatická politika EU po ruské invazi na Ukrajinu

{% include preview-box.html
    title="Zelená dohoda pro Evropu"
    text="Obsah a cíle Zelené dohody přibližujeme v samostatném textu."
    slug="zelena-dohoda-pro-evropu"
%}

V květnu 2022, tři měsíce po začátku ruské invaze na Ukrajinu, **představila Evropská komise s cílem zbavit EU závislosti na fosilních palivech z Ruska a akcelerovat energetické úspory a rozvoj obnovitelných zdrojů energie plán [REPowerEU](https://eur-lex.europa.eu/legal-content/CS/TXT/HTML/?uri=CELEX:52022DC0230)**. Doplnila jím tak stávající energeticko-klimatický rámec tvořený [**Zelenou dohodou pro Evropu**](https://eur-lex.europa.eu/legal-content/CS/TXT/?qid=1576150542719&uri=COM%3A2019%3A640%3AFIN) (*European Green Deal*, EGD) a balíčkem legislativních návrhů [**Fit for 55**](/infografiky/fit-for-55), jehož ambicí je snížit emise skleníkových plynů v EU o 55 % do roku 2030 v porovnání s rokem 1990.

V lednu 2023 byl pak představen [**Průmyslový plán Zelené dohody**](https://eur-lex.europa.eu/legal-content/CS/TXT/HTML/?uri=CELEX:52023DC0062&from=CS) (*Green Deal Industrial Plan*), který s  REPowerEU souvisí sice nepřímo, ale vzhledem k aktuální situaci stojí za to jej zmínit také. Jeho cílem je **podpořit inovace v evropském průmyslu směrem ke klimaticky neutrálním technologiím** a posílit konkurenceschopnost evropských firem na globálním trhu.[^gdip] Předvídatelné investiční prostředí, které bude produkovat čisté technologie, významně urychlí rozvoj čisté energetiky.

{% include figure.html
    name="kontext-repowereu-des.svg"
    name-mobile="kontext-repowereu-mob.svg"
    alt="Schéma ukazuje základní informace k jednotlivým klimaticko-energetickým dokumentům: Zelené dohodě pro Evropu, Evropskému klimatickému zákonu, balíčku Fit for 55, plánu REPowerEU a Průmyslovému plánu Zelené dohody."
    source-text="Fakta o klimatu"
    source-url="https://faktaoklimatu.cz/"
%}

## Jaké jsou cíle REPowerEU

Pro ukončení závislosti EU na fosilních palivech z Ruska, vytyčil plán REPowerEU tři hlavní cíle.

{% include figure.html
    name="cile-repowereu-des.svg"
    name-mobile="cile-repowereu-mob.svg"
    alt="Schéma ukazuje základní informace k jednotlivým klimaticko-energetickým dokumentům: Zelené dohodě pro Evropu, Evropskému klimatickému zákonu, balíčku Fit for 55, plánu REPowerEU a Průmyslovému plánu Zelené dohody."
    source-text="Fakta o klimatu"
    source-url="https://faktaoklimatu.cz/"
%}

1. **Diverzifikace zdrojů energie**\\
    Cílem plánu je zajistit dodávky zemního plynu, ropy a uhlí z jiných zemí než Rusko. V krátkodobém horizontu jde především o posílení infrastruktury pro přepravu a skladování zkapalněného zemního plynu (*liquefied natural gas*, LNG), v dlouhodobém pak o rozvoj vodíkové infrastruktury.
2. **Úspory energie a energetická účinnost**\\
    Plán se zaměřuje především na systémová řešení a legislativní ukotvení vyšších cílů pro energetické úspory[^opatreni-systemova], zmiňuje však i individuální možnosti pro snižování spotřeby energie.[^opatreni-individualni]
3. **Rozvoj obnovitelných zdrojů energie**\\
    Klíčovou součástí plánu je navýšit podíl OZE ve všech sektorech energetiky, tedy ve výrobě elektřiny, vytápění i dopravy. Kromě rozvoje solární a větrné energie (a to jak v kontextu velké energetiky, tak energetiky komunitní[^solarni-strategie]), tepelných čerpadel a ukládání energie jde též o snahu posílit roli vodíku a biometanu.[^vodik]

V letech 2023 a 2024 **probíhá v celé EU aktualizace vnitrostátních plánů v oblasti energetiky a klimatu** (*National Energy and Climate Plans*, NECPs). Jde o klíčové strategické dokumenty, ve kterých jednotlivé členské státy představují, jak bude vypadat jejich energeticko-klimatická politika v následující dekádě. Potřebu jejich revize přitom vyvolala právě nová geopolitická a energetická realita ovlivněná především konfliktem na Ukrajině. Členské státy by tak měly svoje NECPs upravit tak, aby její novou podobu reflektovaly a byly v souladu s ambicemi REPowerEU.[^revize-necp]

Plán REPowerEU jako takový je právně nezávazný, avšak navrhuje vznik nové legislativy nebo úpravy stávající. V druhém případě jde především o **navýšení cílů ve směrnici o obnovitelných zdrojích energie** (*Renewable Energy Directive*, RED) a **směrnici o energetické účinnosti** (*Energy Efficiency Directive*, EED), jejichž revize je součástí balíčku Fit for 55.

**Co se týče podílu OZE na konečné spotřebě energie**, navrhuje REPowerEU dosáhnout **45 %** v roce 2030 na úrovni EU (oproti [původnímu návrhu](https://eur-lex.europa.eu/legal-content/CS/TXT/?uri=CELEX%3A52021PC0557) v balíčku Fit for 55 ve výši 40 %). V březnu 2023 se členské státy se společně s Evropskou komisí a Evropským parlamentem shodly na [kompromisu](https://ec.europa.eu/commission/presscorner/detail/en/IP_23_2061) ve výši **42,5 %**.[^red]

**V oblasti energetických úspor** (energetické účinnosti) navrhuje REPowerEU snížení spotřeby energie o dalších **13 %** v roce 2030 (oproti [původnímu návrhu](https://eur-lex.europa.eu/legal-content/CS/TXT/?uri=CELEX%3A52021PC0558) v balíčku Fit for 55 ve výši 9 %) v porovnání s poklesem, který pro rok 2030 modeluje [referenční scénář](https://energy.ec.europa.eu/data-and-analysis/energy-modelling/eu-reference-scenario-2020_en) Evropské komise z roku 2020. V březnu 2023 se členské státy společně s Komisí a Parlamentem dohodly na [kompromisu](https://ec.europa.eu/commission/presscorner/detail/en/IP_23_1581) ve výši **11,7 %**.

{% include figure.html
    name="cile-repowereu-oze-uspory-eu-des.svg"
    name-mobile="cile-repowereu-oze-uspory-eu-mob.svg"
    alt="Tabulkový přehled výše zmíněných cílů pro podíl OZE na konečné spotřebě energie v roce 2030 a pro snížení spotřeby energie do roku 2030 podle toho, jak je navrhuje Fit for 55, REPowerEU a finální dohoda."
    source-text="Fakta o klimatu"
    source-url="https://faktaoklimatu.cz/"
%}

## Co znamená REPowerEU pro Česko

{% include preview-box.html
    title="Rozvoj obnovitelné energie v Česku do roku 2030"
    text="Ve studii se podrobněji věnujeme možnostem transformace české energetiky."
    slug="2023-rozvoj-obnovitelne-energie-v-cesku-do-2030"
%}

Stejně jako ostatní členské státy EU, tak i Česko by  mělo záměry REPowerEU reflektovat ve svých národních strategicíh a přijímaných opatřeních. Konkrétní **vnitrostátní cíle** (např. pro podíl OZE na konečné spotřebě energie nebo pro energetické úspory) **si každý členský stát stanovuje sám podle svých možností**. Zároveň však musí přispívat k plnění celounijních cílů. Vnitrostátní cíle by měly být explicitně uvedeny ve strategických dokumentech. Kromě již zmíněné revize NECP, jehož [současná verze](https://www.mpo.cz/cz/energetika/strategicke-a-koncepcni-dokumenty/vnitrostatni-plan-ceske-republiky-v-oblasti-energetiky-a-klimatu--252016/) je z roku 2019, probíhá v Česku současně revize Státní energetické koncepce (SEK) a Politiky ochrany klimatu (POK).[^sek-pok] Aktualizace všech tří dokumentů vychází ze společných [východisek](https://www.mpo.cz/assets/cz/energetika/strategicke-a-koncepcni-dokumenty/2023/4/Vychodiska-aktualizace-Statni-energeticke-koncepce-CR-a-souvisejicich-strategickych-dokumentu.docx) schválených vládou ČR, která mj. zmiňují záměř ukončit před rokem 2030 využívání fosilních paliv z Ruska a přispět tak k plnění cílů REPowerEU. Součástí REPowerEU jsou i **nové finanční prostředky**, které mají realizaci modernizačních opatření v energetice podpořit – Česko díky tomu získá dalších [16,7 mld. Kč](https://www.mfcr.cz/cs/zahranicni-sektor/rada-eu-ecofin/zasedani-rady-ecofin/2022/ecofin-ministri-maji-dohodu-na-rozdeleni-48934/) prostřednictvím Národního plánu obnovy.

Jelikož jsou výše zmíněné dokumenty v procesu aktualizace, **oficiální cíle stanovené vládou ČR**, respektive odpovědnými ministerstvy – ministerstvem průmyslu a obchodu a ministerstvem životního prostředí, **zatím nejsou známé**. Kdyby však míra ambic například pro podíl OZE na konečné spotřebě energie byla stejná jako ve stávajícím NECP, kdy český cíl činí 22 % vůči dosavadnímu celounijnímu cíli na úrovni 32 %[^red], znamenalo by to pro ČR cíl ve výši 29 % (zatímco společný unijní je 42,5 %).

## Poznámky a zdroje

_Tento text vychází z námi zpracované [studie](/studie/2023-rozvoj-obnovitelne-energie-v-cesku-do-2030), jejímž zadavatelem byl TOPAZ, z.s., reflektuje ale další vývoj v dojednávání balíčku REPowerEU._
{: .longread-small}

[^energeticka-krize]: Energetická krize začala už v roce 2021, a to v důsledku následujících faktorů: nečekaně rychlá obnova ekonomiky po pandemii; počasí (především sucho); údržba – a tedy dočasné odstavení – jaderných elektráren; a cílené omezování dodávek plynu ze strany Ruska. Více k tématu např. na [stránkách IEA](https://www.iea.org/topics/global-energy-crisis).
[^gdip]: Unijní Průmyslový plán Zelené dohody vznikl i jako reakce na čínskou a americkou podporu (Inflation Reduction Act v USA) domácích výrobců zelených technologií.
[^opatreni-systemova]: Jde především o legislativní ukotvení vyšších cílů v oblasti energetické účinnosti (směrnice o energetické účinnosti) a snížení energetické náročnosti budov (směrnice o energetické účinnosti budov).
[^opatreni-individualni]: Evropská komise společně s IEA vydala v dubnu 2022 [devítibodový návod](https://www.iea.org/reports/playing-my-part), jak může každý člověk uspořit energii – například vytápěním na nižší teplotu, častějším využíváním hromadné dopravy apod.
[^solarni-strategie]: REPowerEU obsahuje i [solární strategii](https://eur-lex.europa.eu/legal-content/CS/TXT/HTML/?uri=CELEX:52022DC0221&from=EN), jejímž cílem je, aby v každé municipalitě nad 10 000 obyvatel vznikla do roku 2025 alespoň jedna energetická komunita.
[^vodik]: Podpora je zaměřena především na vodík vyrobený z obnovitelných zdrojů (tzv. zelený vodík) a biometan. Ambicí Evropské komise je do roku 2030 v EU vyrábět 10 mil. tun zeleného vodíku a stejné množství vodíku dovážet ze třetích zemí a dále pak v EU vyrábět 35 miliard m<sup>3</sup> biometanu ročně.
[^revize-necp]: Instrukce pro revizi NECPs obsahuje [sdělení Komise](https://energy.ec.europa.eu/document/download/844d6896-2fe8-4e2b-b052-bf7169d9be3a_cs). To explicitně říká: "Zvláštní pozornost by měla být věnována obnovitelným zdrojům energie, energetické účinnosti, energetické bezpečnosti a omezování emisí skleníkových plynů."
[^sek-pok]: Na rozdíl od NECP vyhlíží SEK i POK i za horizont roku 2030. [Současná SEK](https://www.mpo.cz/dokument158059.html) je z roku 2015, [POK](https://www.mzp.cz/cz/politika_ochrany_klimatu_2017) z roku 2017.
[^red]: V současnosti platná [směrnice](https://eur-lex.europa.eu/legal-content/cs/TXT/?uri=CELEX:32018L2001) z roku 2018 obsahuje cíl ve výši 32 %.