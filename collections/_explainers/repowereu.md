---
layout:      explainer
title:       "Co navrhuje strategie REPowerEU a jak se dotýká ČR"
slug:        "repowereu"
published:   2023-04-23
author:      "Kateřina Kolouchová"
weight:      100
tags-scopes: [ eu ]
tags-topics: [ opatreni ]
cover-source-author:        "Agent J"
cover-source-text:          "Unsplash"
cover-source-license:       "Unsplash License"
cover-source-license-url:   "https://unsplash.com/license"
cover-source-url:           "https://unsplash.com/photos/PtDNIlRSKRg"
perex:       "Snad žádný evropský dokument nepřitáhl v posledních letech v Česku tolik mediální pozornosti jako Zelená dohoda pro Evropu. A nesklidil tolik kritiky. Výzkumy přitom odhalily zajímavý paradox, že European Green Deal sice nemalé části české veřejnosti vadí, ale jen málokdo tuší, co se v něm vlastně píše. V tomto textu proto přinášíme přehled toho nejdůležitějšího a přidáváme k němu užitečné souvislosti."
---

{% include tldr.html
    title="Shrnutí"
    content="
- Unijní klimaticko-energetická legislativa získala v reakci na invazi Ruska na Ukrajinu další rozměr – dimenzi energetické bezpečnosti.
- Pro snížení závislosti na fosilních palivech z Ruska představila EK v květnu 2022 strategii REPowerEU → ta mj. posiluje cíle aktuálně projednávaného legislativního balíčku Fit for 55 a navrhuje:
  - navýšit podíl OZE na spotřebě energie v EU v roce 2030 na 45 %,
  - snížit spotřebu energie (= zvýšit energetickou účinnost) o dalších 13 % do roku 2030 ve srovnání se spotřebou referenčního scénáře EK pro rok 2030
- Vnitrostátní cíle si ČR stanovuje sama v rámci NECP, jehož aktualizace se právě připravuje a který by měl ambice REPowerEU reflektovat. K dosažení cílů je k dispozici velké množství finančních prostředků z evropských fondů.
" %}

## Energeticko-klimatická politika EU po ruské invazi na Ukrajinu

Invaze Ruska na Ukrajinu z února 2022 má dlouhodobý dopad na energeticko-klimatické politiky EU. Zesiluje již probíhající energetickou krizi,[^energeticka-krize] ohrožuje evropskou energetickou bezpečnost a boří převládající paradigma fosilního plynu jako přechodného paliva na cestě ke klimatické neutralitě. Naplno se ukázalo, že **energetická i klimatická krize mají společného jmenovatele** – fosilní paliva. A tedy i společné řešení, kterým je nahrazení fosilních paliv čistými zdroji energie a investice do energetické účinnosti a úspor. Současnou krizi tak lze vnímat jako příležitost k větší evropské a národní energetické soběstačnosti a bezpečnosti, což povede ke snížení emisí skleníkových plynů a naplnění závazků Pařížské dohody.

{% include preview-box.html
    title="Zelená dohoda pro Evropu"
    text="Obsah a cíle Zelené dohody přibližujeme v samostatném textu."
    slug="zelena-dohoda-pro-evropu"
%}

Stávající energeticko-klimatický rámec tvořený [**Zelenou dohodou pro Evropu**](https://eur-lex.europa.eu/legal-content/CS/TXT/?qid=1576150542719&uri=COM%3A2019%3A640%3AFIN) a balíčkem legislativních návrhů [**Fit for 55**](/infografiky/fit-for-55) byl proto doplněn plánem [**REPowerEU**](https://eur-lex.europa.eu/legal-content/CS/TXT/HTML/?uri=CELEX:52022DC0230) – strategií Evropské komise, jejímž **cílem je zbavit se závislosti na fosilních palivech z Ruska a akcelerovat energetické úspory a rozvoj OZE**.

Letos v lednu byl představen [**Průmyslový plán Zelené dohody**](https://eur-lex.europa.eu/legal-content/CS/TXT/HTML/?uri=CELEX:52023DC0062&from=CS) (*Green Deal Industrial Plan*), který s  REPowerEU souvisí sice nepřímo, ale vzhledem k aktuální situaci stojí za to jej zmínit také. Jeho cílem je podpořit inovace v evropském průmyslu směrem ke klimaticky neutrálním technologiím a posílit konkurenceschopnost evropských firem na globálním trhu.[^gdip] Předvídatelné investiční prostředí, které bude produkovat čisté technologie, významně urychlí rozvoj čisté energetiky.

{% include figure.html
    name="kontext-repowereu.svg"
    alt="Schéma ukazuje základní informace k jednotlivým klimaticko-energetickým dokumentům: Zelené dohodě pro Evropu, Evropskému klimatickému zákonu, balíčku Fit for 55, plánu REPowerEU a Průmyslovému plánu Zelené dohody."
    source-text="Fakta o klimatu"
    source-url="https://faktaoklimatu.cz/"
%}

## Jaké jsou cíle REPowerEU a co znamenají pro Česko

Aby mohla skončit závislost EU na fosilních palivech z Ruska, vytyčil plán REPowerEU tři hlavní cíle.

{% include figure.html
    name="cile-repowereu.svg"
    alt="Schéma ukazuje základní informace k jednotlivým klimaticko-energetickým dokumentům: Zelené dohodě pro Evropu, Evropskému klimatickému zákonu, balíčku Fit for 55, plánu REPowerEU a Průmyslovému plánu Zelené dohody."
    source-text="Fakta o klimatu"
    source-url="https://faktaoklimatu.cz/"
%}

1. **Diverzifikace zdrojů energie** – zajištění dodávek zemního plynu, ropy a uhlí z jiných zemí než Rusko. Posílení LNG infrastruktury v krátkodobém horizontu, rozvoj vodíkové infrastruktury v dlouhodobém horizontu.
2. **Úspory energie a energetická účinnost** – podpora opatření na systémové[^opatreni-systemove] i individuální úrovni.[^opatreni-individualni]
3. **Rozvoj obnovitelných zdrojů energie** – navýšení podílu OZE v sektorech výroby elektřiny, vytápění a dopravy. Kromě rozvoje solární a větrné energie (a to jak v kontextu velké energetiky, tak energetiky komunitní[^solarni-strategie]), tepelných čerpadel a ukládání energie jde též o snahu posílit roli vodíku a biometanu.[^vodik]

### Cíle REPowerEU v oblasti OZE a energetických úspor pro EU a ČR

Tato studie se dále zaměřuje na možnosti transformace na nízkoemisní energetiku. Vychází přitom z relevantních cílů, které REPowerEU navrhuje v oblasti podílu OZE na konečné spotřebě energie v roce 2030 a v oblasti energetických úspor.

**EU**

V oblasti podílu OZE na konečné spotřebě energie v roce 2030 navrhuje REPowerEU cíl 45 %. V současnosti platná směrnice [RED II](https://eur-lex.europa.eu/legal-content/cs/TXT/?uri=CELEX:32018L2001) z roku 2018 obsahuje cíl ve výši 32 %. Směrnice [RED III](https://eur-lex.europa.eu/legal-content/CS/TXT/?uri=CELEX%3A52021PC0557), která je součástí balíčku Fit for 55, navrhuje 40 %. REPowerEU tak cíl směrnice RED III navyšuje o dalších 5 procentních bodů.

V oblasti energetických úspor (energetické účinnosti) navrhuje REPowerEU snížení spotřeby energie o dalších 13 % v roce 2030 v porovnání s poklesem, který modeluje referenční scénář EK. To je o 4 p. b. více, než navrhuje Směrnice o energetické účinnosti (Energy Efficiency Directive, EED), která je součástí balíčku Fit for 55.

**ČR**

Vnitrostátní cíle si každý členský stát stanovuje sám podle svých možností, musí ale zároveň přispívat k plnění cílů EU. Členské země by proto měly ambice REPowerEU zahrnout i do svých vlastních strategií. Konkrétně do vnitrostátních energeticko-klimatických plánů, které mají být aktualizovány do poloviny roku 2024. 
Současný NECP ČR z roku 2019 uvažuje o cíli pro podíl OZE na hrubé spotřebě energie v roce 2030 ve výši 22 %. Podle nových unijních cílů by ale měl být tento podíl mnohem vyšší. V této studii za adekvátní příspěvek ke společnému unijnímu cíli považujeme 32–35 %. Energetické úspory studie nemodeluje, tabulka výše však ukazuje, jak by vypadala konečná spotřeba energie ČR, kdyby pro ni platily stejné cíle, jaké platí pro EU jako celek.


## Poznámky a zdroje

[^energeticka-krize]: Energetická krize začala už v roce 2021, a to v důsledku následujících faktorů: nečekaně rychlá obnova ekonomiky po pandemii; počasí (především sucho); údržba – a tedy dočasné odstavení – jaderných elektráren; a cílené omezování dodávek plynu ze strany Ruska. Více k tématu např. na [stránkách IEA](https://www.iea.org/topics/global-energy-crisis).
[^gdip]: Unijní Průmyslový plán Zelené dohody vznikl i jako reakce na čínskou a americkou podporu (Inflation Reduction Act v USA) domácích výrobců zelených technologií.
[^opatreni-systemove]: Jde především o legislativní ukotvení vyšších cílů v oblasti energetické účinnosti (směrnice EED) a snížení energetické náročnosti budov (směrnice EPBD).
[^opatreni-individualni]: Evropská komise společně s IEA vydala v dubnu 2022 [devítibodový návod](https://www.iea.org/reports/playing-my-part), jak může každý člověk uspořit energii – například vytápěním na nižší teplotu, častějším využíváním hromadné dopravy apod.
[^solarni-strategie]: REPowerEU obsahuje i [solární strategii](https://eur-lex.europa.eu/legal-content/CS/TXT/HTML/?uri=CELEX:52022DC0221&from=EN), jejímž cílem je, aby v každé municipalitě nad 10 000 obyvatel vznikla do roku 2025 alespoň jedna energetická komunita.
[^vodik]: Podpora je zaměřena především na vodík vyrobený z obnovitelných zdrojů (tzv. zelený vodík) a biometan. Ambicí Evropské komise je do roku 2030 v EU vyrábět 10 mil. tun zeleného vodíku a stejné množství vodíku dovážet ze třetích zemí a dále pak v EU vyrábět 35 miliard m3 biometanu ročně.