---
layout:     study
title:      "Charneyho zpráva"
slug:       1979-charney-report
weight:     1
tags:       [ studie, svet ]
srclink:    "https://www.nap.edu/catalog/19856/carbon-dioxide-and-climate-a-scientific-assessment"
caption:    "V roce 1979 vědci popsali a vcelku přesně předpověděli klimatickou změnu. Jejich výsledky jsou stále platné."
study-title:        "Carbon Dioxide and Climate: A Scientific Assessment"
study-author:       "National Research Council"
study-publisher:    "The National Academia Press"
study-year:         1979
---

V roce 1979, tedy před čtyřiceti lety, se sešel tým vědců a publikoval zprávu o dopadech zvyšujících se koncentrací CO<sub>2</sub> v atmosféře. Výsledky této studie se ukázaly být přesné a byly od té doby mnohokrát potvrzeny mnohem přesnějšími metodami. Již tehdy vědci v předslovu psali o nebezpečí setrvačnosti klimatického systému: *"...politika vyčkávání může znamenat čekání až do chvíle, kdy bude příliš pozdě."*  

## Hlavní závěry

* Hlavním výstupem zprávy je odhad tzv. [*citlivosti klimatu*](https://cs.wikipedia.org/wiki/Citlivost_klimatu), tedy průměrné změny teploty povrchu Země při zdvojnásobení koncentrace CO<sub>2</sub>. Vědci dochází k závěru, že __*"...pokud dojde ke zdvojnásobení koncentrace CO<sub>2</sub> v atmosféře a dosažení termodynamické rovnováhy, dojde k oteplení o 2°C až 3,5°C, s vyššími nárůsty v severních zeměpisných šířkách."*__ Moderní odhady citlivosti klimatu, na základě mnohem přesnějších modelů i historických pozorování, docházejí ke stejným hodnotám. 
* Zpráva popisuje skleníkový efekt, i když toto slovní spojení ještě přímo nepoužívá: __*"...hlavní efekt zvýšení koncentrace CO<sub>2</sub> je větší absorpce tepelného záření zemského povrchu a v důsledku nárust teploty vzduchu v atmosféře. Silnou pozitivní zpětnou vazbu vytváří pak související nárůst koncentrace vodní páry, která je ještě silnější absorbér tepelného záření..."*.__ Vědci dále kvantifikují radiační působení při zdvojnásobení koncentrace na 4 W m<sup>-2</sup> a konstatují, že metody výpočtu radiačního působení byly již tehdy potvrzeny laboratorními měřeními i satelitními měřeními. 


## Předpoklady a metodologie

Studie vychází z tehdejších poznatků o fyzice atmosféry a oceánů a z výsledků tehdejších numerických modelů, tzv. GCM -  Global Circulation Models, což byly první počítačové modely s hrubou geografií povrchu. Ve studii jsou shrnuty dominatntní fyzikální mechanismy určující planetární klima včetně hlavních zpětnovazebních smyček (vodní pára, albedo, oblaka) a podrobněji diskutovány výsledky modelů. Autoři popisují historické emise a uvádějí odhad možného vývoje emisí (odhadují, že koncentrací 560ppm, tedy zdvojnásobení oproti předindustriální hodnotě 280ppm, by planeta mohla dosáhnout někdy po roce 2030.) Vzhledem k možnostem tehdejších počítačových simulací se autoři nesnaží určit rychlost změny ani podrobné geografické rozložení teplot a zaměřují se pouze na odhad citlivosti klimatu. 

## Poznámky o zpracovateli

Autorský tým zprávy tvořilo 10 předních vědců z oblasti klimatologie a fyziky atmosféry (zpráva je pojmenována po předsedovi této komise, kterým byl [Jule Charney](https://en.wikipedia.org/wiki/Jule_Gregory_Charney) z Massachusetts Institute of Technology). Úkolem tohoto týmu bylo shrnout tehdejší znalosti o dopadech zvyšující se koncentrace skleníkových plynů a kvantitativně zhodnotit přesnost předpovědí tehdejších numerických modelů klimatu.

## Další souvislosti

* Od publikace Charneyho zprávy, tedy za posledních 40 let se konentrace CO<sub>2</sub> zvýšily z 335 ppm na 408 ppm, tedy o 22%. [*Teplotní anomálie*](/FIXME_slovnik) se ve stejném období zvýšila o 0,64°C. Odhad klimatické citlivosti z Charneyho zprávy předpovídá zvýšení o 0,65°C. To se zdá být pozoruhodně přesný odhad, který ale nezahrnuje dva podstatné efekty: další skleníkové plyny a zpoždění odezvy. Lidstvo vypouští i další skleníkové plyny jako CH<sub>4</sub>, N<sub>2</sub>O a další, které zesilují skleníkový jev - pozorované zvýšení rovnovážných teplot by tedy mělo být větší, než předpovídá Charneyho zpráva, protože ta počítá pouze s CO<sub>2</sub>. Zároveň však teploty, které měříme dnes, nejsou rovnovážnými teplotami. Klimatický systém má velkou setrvačnost a k dosažení rovnováhy potřebuje 20&ndash;30 let. Tedy i kdybychom přestali nyní vypouštět skleníkové plyny, telota by ještě 20&ndash;30 let rostla. Jinak řečeno, korektnější výpočet by současné teploty měl porovnávat s teplotami odpovídajícími koncentracím skleníkových plynů před 20&ndash;30lety, zároveň by však musel zahrnout působení dalších skleníkových plynů (lze převést na [*CO<sub>2</sub> ekvivalent*](/FIXME_slovnik)). 
