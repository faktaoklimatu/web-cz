---
layout:     study
title:      "Transformace energetiky do 2050"
slug:       2020-transformace-energetiky-do-2050
redirect_from:
  - /2020-transformace-energetiky-do-2050
  - /2020_transformace-energetiky-do-2050
  - /studie/2020_transformace-energetiky-do-2050
published:  2020-05-31
weight:     96
tags-scopes: [ svet ]
tags-topics: [ energetika, opatreni ]
caption:    "Zpráva srovnává možné scénáře vývoje energetiky a ukazuje náklady a dopady transformačního scénáře."
intro:      "Zpráva Mezinárodní agentury pro obnovitelnou energii vydaná v dubnu 2020 je shrnutím předchozích zpráv agentury a dílčích studií. Podrobně zkoumá možný scénář transformace energetiky do roku 2050, srovnává jej s jinými scénáři budoucího vývoje a vyčísluje očekávané náklady a dopady scénářů na HDP, zaměstnanost a další socioekonomické ukazatele na úrovni světových regionů.

Zpráva se zabývá celým sektorem energetiky, který vedle výroby elektřiny zahrnuje také dopravu, topení a další spalování fosilních paliv při průmyslové výrobě.
"
summary:    |
    * Současné cíle a závazky snižování emisí CO<sub>2</sub> povedou k zastavení růstu ročních emisí na hodnotě okolo 33 Gt/rok. Pro naplnění Pařížské dohody a zastavení nárůstu světové teploty okolo 2 °C je potřeba světové emise do roku 2050 snížit na 10 Gt/rok. Takového snížení emisí dosahuje transformační scénář, který je založený na elektrifikaci, obnovitelný zdrojích energie, zvyšování flexibility sítě a využití elektřiny k výrobě vodíku.
    * Podobně jako [Sternova zpráva](/studie/2006-sternova-zprava) i tato publikace říká, že **investice do energetické udržitelnosti se jednoznačně vrátí**, respektive, že náklady současného směřování budou vyšší než náklady transformačního scénáře. Agentura ve své zprávě vyčíslila čistý rozdíl mezi plánovaným a transformačním scénářem (PES vs. TES v roce 2050) v zaměstnanosti o +0,15 %, v HDP o +2,4 % a v indikátoru blahobytu dokonce o +13,5 %.
    * Celkové investice nutné k naplnění současných závazků zpráva odhaduje na 95 biliónů dolarů. Oproti tomu investice do transformačního scénáře zpráva odhaduje na 110 biliónů dolarů a celkové investice nutné k úplné dekarbonizaci energetiky do roku 2050 na 130 biliónů dolarů. Přínosy transformace jsou však vyšší než dodatečné investice.
    * Ze světových regionů bude **z dodatečných investic do transformace energetiky profitovat nejvíce Evropská unie**, následována Severní Amerikou. V regionu Evropské unie, vychází v transformačním scénáři zaměstnanost o +2,6 %, HDP o +7,4 % a blahobyt o +10,6 % vyšší než v plánovaném scénáři. Na region EU připadne 5 ze 6 nově vzniklých pracovních míst a více jak 50 % očekávaného nárůstu HDP.

study-title:        "Global Renewables Outlook: Energy transformation 2050"
study-author:       "Renewable Energy Roadmap and Policy teams"
study-institution:  "International Renewable Energy Agency (IRENA)"
study-year:         2020
study-isbn:         "978-92-9260-238-3"
study-url:          "https://www.irena.org/publications/2020/Apr/Global-Renewables-Outlook-2020"
study-pdf:          "https://www.irena.org/-/media/Files/IRENA/Agency/Publication/2020/Apr/IRENA_Global_Renewables_Outlook_2020.pdf"

---
## Kontext zprávy – klíčové souvislosti

_Pro zastavení globálního oteplování okolo 1,5 °C musí globální emise CO<sub>2</sub> klesnout do roku 2030 na polovinu a být nulové okolo roku 2050. Pro zastavení oteplování na či blízko 2 °C musí do roku 2030 emise klesnout o 25 % a být nulové kolem roku 2070 ([IPCC SR15](https://www.ipcc.ch/sr15/chapter/chapter-2/)). Oteplení v ČR je přitom zhruba dvojnásobek světového, tedy světové oteplení o 2 °C odpovídá oteplení o 4 °C v ČR._

## Shrnutí

V [první kapitole]({{ page.study-pdf }}#page=57) zprávy jsou podrobněji diskutovány technologie a rozsah jejich aplikace, potřebný k dosažení snížení emisí z energetiky. To jsou vstupní parametry pro odhad nutných investic a důsledků pro zaměstnanost, které jsou vysvětleny ve [druhé kapitole]({{ page.study-pdf }}#page=99). Druhá kapitola zároveň shrnuje výstupy socioekonomického modelování dopadů různých scénářů na ekonomiku, HDP a další ukazatele, kterou jsou shrnuty v indikátoru blahobytu (_well-being_). [Třetí kapitola]({{ page.study-pdf }}#page=117) řeší technologicko-ekonomický kontext jednotlivých světových regionů a [čtvrtá kapitola]({{ page.study-pdf }}#page=137) regionální socioekonomické dopady scénářů. [Pátá kapitola]({{ page.study-pdf }}#page=159) podrobněji diskutuje možné cesty k úplné dekarbonizaci energetiky.

### Srovnávané scénáře

* **Základní scénář** (_Baseline Energy Scenario, BES_) reflektuje energetickou politiku a závazky jednotlivých zemí z roku 2015 a předpokládá další zvyšování světových emisí CO<sub>2</sub>. Protože jde o cíle a závazky v budoucnosti, nebyly zatím implementována všechna opatření a je teoreticky možné, že vývoj světových emisí bude vyšší, než předpokládá tento scénář.
* **Plánovaný scénář** (_Planned Energy Scenario, PES_) slouží jako hlavní referenční scénář a reflektuje stav závazků zemí z roku 2019. Kdyby země svoje závazky naplnily, povede k stabilizaci ročních emisí na 33 Gt CO<sub>2</sub>/rok, ale také k růstu světové teploty oproti pre-industriálním hodnotám o více než 2,5 °C do konce století.
* **Transformační scénář** (_Transforming Energy Scenario, TES_) popisuje ambiciózní, ale realistickou transformaci energetiky založenou z velké části na obnovitelných zdrojích energie. Tento scénář je v souladu s cíli Pařížské dohody zastavit globální oteplování pod hodnotou +2 °C.
* **Úplná dekarbonizace** (_Deep Decarbonization Perspective, DDP_) popisuje možnosti dosažení nulových emisí CO<sub>2</sub> do roku 2050.

[![Velikost redukce emisí: obnovitelné zdroje a efektivita]({{ site.baseurl | append: "/assets/studies/" }}2020-transformace-energetiky-do-2050-graf.png){:.text-img}]({{ page.study-pdf }}#page=33){:.no-ext-link-icon}

### Socioekonomické ukazatele

* Zpráva vyčísluje nutné investice do scénářů PES, TES a DDP, vyčísluje počty pracovních míst, která vzniknou přímo v souvislosti s transformací, a modeluje celkové dopady na ekonomiku, tedy celkovou zaměstnanost, HDP a další socioekonomické ukazatele.

<div class="table table-striped table-hover" markdown="1">

| Ekonomické dopady         | Plánovaný<br/>energetický scénář | Transformační<br/>energetický scénář |
| --------------- | ----------:| ----:| ----:| ----:|-----:|-----------:| ---:|
| Nutné celkové     investice         |   95 biliónů $ | 110 biliónů $ |
| Počet pracovních  míst ve světě     |   4 238 miliard  | 4 245 miliard  |
| Světové HDP per capita v roce 2050 |   22 890 $ |  23 440 $  |
| HDP per capita v EU v roce 2050    |   70 000 $ |  75 000 $  |

</div>

* Zpráva jde ve vyčíslení dopadů až na úroveň světových regionů, kde vznikají významné odlišnosti. V souvislosti s očekávaným demografickým vývojem a současným technologicko-ekonomickým pokrokem méně rozvinutých regionů, způsobeným doháněním vyspělých zemí, zpráva predikuje nejrychlejší hospodářský růst v aktuálně nejslabších regionech jižní, centrální a jihovýchodní Asie, subsaharské Afriky a Latinské Ameriky.
* Co se však týče přínosů, které zpráva přisuzuje přímo energetické transformaci, respektive **rozdílu mezi PES a TES scénářem**, jsou na tom relativně lépe vyspělé regiony díky vzájemné integraci, nízkým bariérám obchodu a dostupnosti technologií. V regionu Evropské unie, kde je zahrnuta i Česká republika, vychází v transformačním scénáři zaměstnanost o +2,6 %, HDP o +7,4 % a blahobyt o +10,6 % vyšší než v PES. Absolutně tedy na region EU připadne 5 ze 6 nově vzniklých pracovních míst a HDP v průměru vzroste o 2 950 dolarů na hlavu, což je 8× víc než očekávaný světový průměr.
* Podrobné výstupy k jednotlivým světovým regionům jsou obsaženy v dodatku [_Regional Factsheets_](https://www.irena.org/-/media/Files/IRENA/Agency/Publication/2020/Apr/IRENA_GRO_Regional_Factsheets.pdf).

### Transformační energetický scénář staví na pěti pilířích

1. **Elektrifikace založená na obnovitelných zdrojích.** Přímé spalování fosilních paliv (doprava, topení, průmyslová výroba a další) je v rámci scénáře nahrazováno využíváním elektřiny (tedy velký rozvoj elektromobilů, tepelných čerpadel apod.). V důsledku to znamená zvýšenou poptávku po elektřině, kterou bude nutné naplnit výrobou z obnovitelných zdrojů energie.
2. **Zvýšení flexibility sítě.** Energetický systém budoucnosti bude decentralizovaný a velká část výroby elektřiny bude pocházet ze zdrojů, jejichž výkon je proměnlivý. Bude tedy nutné zlepšit krátkodobé a dlouhodobé skladování elektřiny (baterie, přečerpávací elektrárny, _"Power-to-gas"_)
3. **Využití obnovitelných zdrojů energie.** Podíl OZE na finálním využití energie by se měl zvýšit ze současných 10 % (rok 2018) na 66 % v roce 2050. Scénář počítá s navýšením výrobních kapacit nejen fotovoltaiky a větrných elektráren, ale také vodních, solárních, tepelných elektráren a biopaliv.
4. **Zelený vodík.** Využívání vodíku jako paliva je další důležitou cestou k nahrazení fosilních paliv. Tzv. "modrý" vodík je vyráběný elektrolýzou s využitím elektřiny z fosilních zdrojů, zatímco tzv. "zelený" vodík je vyráběný z elektřiny z obnovitelných zdrojů. Scénář počítá s velkým využitím zeleného vodíku.
5. **Inovace.** Lodní doprava, letecká doprava a těžký průmysl nemohou využívat elektřinu jako zdroj energie. Cestu ke snížení uhlíkové stopy těchto odvětví bude potřeba hledat využitím nových paliv a nových materiálů.

Transformační scénář předpokládá také zvyšování energetické efektivity, které se prolíná výše zmíněnými pilíři. Podrobněji jsou jednotlivé pilíře, konkrétní technologie a potřebný rozsah jejich rozšíření diskutovány v první kapitole [na stranách 67-97]({{ page.study-pdf }}#page=159).

## Poznámky o metodice

* Jedná se o shrnující (meta)studii, která vychází z předchozích IRENA studií a shrnuje tak výsledky více jak deseti let práce agentury. Například vyčíslení socioekonomických dopadů vychází ze zprávy Measuring the Economics (2016), která pracuje s nástroji popsanými v publikaci The Socio-economic Benefits of Solar and Wind Energy (2014).
* Základem pro socioekonomické vyhodnocení zpracovávaných scénářů je makroekonomický model E3ME Univerzity v Cambridge. Studie využívá řady dalších dílčích modelů (pro hodnocení dopadů opatření, pro odhad investic apod.), jejichž metodologie je detailně popsána v předchozích studiích IRENA a odkazovaných článcích.
* Studie pracuje se čtyřmi scénáři vývoje (BES, PES, TES, DDP), které popisují stupňující se úsilí v omezení emisí – blíže jsou popsány ve shrnutí. Důsledky těchto scénářů studie kvantifikuje pomocí souhrnného ukazatele blahobytu (welfare). Tento ukazatel je tvořen zaměstnaností, vybranými složkami HDP (spotřeba, investice a vládní výdaje na školství), zdravím populace, emisemi a materiální náročností ekonomiky (podrobněji o struktuře ukazatele blahobytu viz [infobox 2.3 (str. 112)]({{ page.study-pdf }}#page=112)).
* Porovnání se scénáři budoucnosti od jiných zpracovatelů (IEA, IPCC, Shell, McKinsey a další ) ve studii diskutuje podrobněji [infobox 1.8 (str. 88)]({{ page.study-pdf }}#page=88).

## Poznámky o zpracovateli

[IRENA](https://www.irena.org/) (International Renewable Energy Agency, v překladu Mezinárodní agentura pro obnovitelnou energii) je mezinárodní mezivládní organizací podporující spolupráci, předávání zkušeností, adaptaci a především využívání obnovitelné energie. Agentura byla založena v roce 2009, aktuálně má sídlo ve Spojených arabských emirátech a její členská základna čítá 161 zemí včetně ČR.
