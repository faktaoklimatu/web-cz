---
layout:     infographic
title:      "Cesty k nízkouhlíkové společnosti"
slug:       "nizkouhlikova-spolecnost"
redirect_from: "/nizkouhlikova-spolecnost"
published:  2020-02-24
weight:     95
tags-scopes: [ svet ]
tags-topics: [ opatreni, ekonomika ]
caption:    ""
data-our:   ""
data-orig:	[ ]
---
## Současný stav a potřeba transformace

Současná společnost potřebuje ke svému fungování ohromná množství fosilních paliv i dalších materiálů a vytváří přitom stejně tak velká množství skleníkových plynů, plasotvých i jiných odpadů. Přitom využívá krajinu způsobem, který ji pro další generace zanechává ve vyčerpaném stavu. 
Vysokou ekologickou stopu mají především lidé v bohatých zemích a většina z více než 7 miliard lidí žije v Africe nebo jihovýchodní Asii poměrně chudým životem a jako jednotlivci zatěžují životní prostředí minimálně.  

Růst životní úrovně je zatím jediným způsobem, jak lze snížit porodnost a zabránit katastrofálnímu přelidnění planety. Stojíme tedy nejen před otázkou jak snížit ekologickou stopu v bohatých zemích, ale také jak umožnit dosud chudým zemím rozvoj, který zároveň povede ke snížování množství emisí a odpadů.    

Když se zaměříme pouze na otázku mitigace klimatické změny, můžeme říci, že **hledáme cestu k dosažení stavu, kdy většina lidí na planetě bude moct žít spokojený život a přitom aby společnost jako celek měla v v podstatě nulové emise ekleníkových plynů.**

Taková změna vyžaduje *dekarbonizaci energetiky*, (tedy přestat energii vyrábět spalováním fosilních paliv), *dekarbonizaci dopravy*, snižování eimsí vznikajích při produkci potravin a ochranu krajiny a rozšiřování lesů, které mohou skleníkové plyny z atmoféry odčerpávat. Většina technologií, které k takové změně budou potřeba, je již dostupná a tedy taková transformace společnosti je možná. Jestli, nebo do jaké míry se taková transformace uskuteční záleží na tom, zda vznikne dostatečně velká společenská vůle ke změně.   

## Jakou roli v této transformaci mohou hrát jednotlivé části společnosti? 

Vlastně nejde jen o snižování své individuální uhlíkové sotpy, ale o vytváření společnosti. 
Mapa ukazuje, jak můžeme o takové transformaci společnosti přemýšlet a jakou roli hrají jednotlivé části společnosti

Média

Věda

Technologie

Kultura

Politika

Právo

Infratruktura



Tato infografika zobrazuje **celkové množství emisí pro danou zemi** nebo region, vyjádřené jako velikost plochy kruhu. Barevný výsek udává **množství emisí pokryté uhlíkovou daní nebo systémem emisních povolenek**, barva, případně kombinace barev, odpovídá **typu implementovaného opatření**. Symboly ilustrují **hospodářská odvětví spadající pod daná opatření**.

Plocha největšího z kruhů (Čína) odpovídá množství 12,4 Gt <glossary id="co2eq">CO<sub>2</sub>eq</glossary> a velikost nejmenšího kruhu (Švýcarsko) množství 0,05 Gt CO<sub>2</sub>eq. Jednotlivá opatření byla rozdělena na systémy obchodování s emisemi (ETS, emission trading system) a uhlíkovou daň v závislosti na tom, jak ve skutečnosti fungují. **Přístupy ke zpoplatnění emisí uhlíku se v posledních letech vyvíjí** a některé z nich nelze přímo zařadit do jedné ze zde popsaných kategorií. Autoři připouštějí, že lze použít jinou kategorizaci.

### Podrobněji k jednotlivým státům

* Kanadská opatření zahrnují obě složky federálního systému (ETS i uhlíkovou daň) a také provinční opatření zpoplatňující uhlíkové emise.
* RGGI (Regional Greenhouse Gas Initiative) bylo prvním opatřením zpoplatňujícím skleníkové plyny ve Spojených státech a dnes je do něj zapojeno deset severovýchodních států.
* Evropský systém pro obchodování s emisními povoleními zahrnuje také Norsko, Island a Lichtenštejnsko. Kromě plošného ETS implementovaly některé ze zemí EU i uhlíkovou daň.
* Japonský systém zahrnuje ETS prefektury Satiama a Tokijský ETS.
* V Číně dosud funguje osm pilotních ETS systémů, v roce 2020 bude spuštěn také národní ETS. Rozsah pokrytí udává předběžné neoficiální odhady založené na oznámení Státního výboru pro rozvoj a reformy Čínské lidové republiky. Národní ETS zpočátku pokryje pouze energetický sektor, ostatní odvětví jsou pokryta jednotlivými pilotními ETS.

## Studie, ze které infografika vychází

Infografiku jsme přebrali ze [studie](https://openknowledge.worldbank.org/handle/10986/31755), kterou v roce 2019 zveřejnila skupina pro globální klimatické změny organizace World Bank Group. **Studie mapuje 57 iniciativ pro zpoplatnění emisí na státních i oblastních úrovních, popisuje jaké země si volí jaká opatření a jakým způsobem je implementují.** Nejdůležitější závěry studie:

* Iniciativy na zpoplatnění emisí skleníkových plynů pokrývají **20 % celosvětových emisí**.
* Počet iniciativ rychle roste, 38 z nich bylo implementováno v posledních 10 letech.
* 51 % z pokrytého množství emisí se pohybuje pod úrovní 10 $ za tunu CO<sub>2</sub>eq, přičemž **cena, která by byla vedla k naplnění cílů Pařížské klimatické dohody je 40–80 $** za tunu CO<sub>2</sub>eq, v závislosti na lokalitě, což ve výsledku splňuje pouze 5 % ze zahrnutých emisí. Nejvyšší jednotkovou cenu zavedlo Švédsko – 127 $ za tunu CO<sub>2</sub>eq.
* Studie se nově věnuje i tzv. implicitnímu zpoplatnění emisí, což zahrnuje například vyšší zdanění fosilních paliv. Celkový podíl emisí pokrytých nějakou legislativou je tedy ještě o něco vyšší než uvedených 20 %.

Shrnutí studie můžete vidět také v krátkém [rozhovoru](https://www.youtube.com/watch?v=jBcpZahjKcE)
s Celine Ramstein, jednou z autorek studie.

## Co přináší tato infografika do diskuse?

Opatření pro zpoplatnění emisí jsou obecně považována za efektivní nástroje pro dosažení klimatických cílů. Bez kontextu a souvislostí je ale těžké vidět, jak rozšířená tato opatření již ve světě jsou a které země zatím žádná opatření pro zpoplatnění emisí skleníkových plynů nezavedly. Grafika tak může přispět k posunu diskuse od argumentace typu *"Nejdřív musí něco začít dělat Čína"* k otázkám jako například:

* *Jak vysoká je cena emisí v jednotlivých státech?*
* *Jaký efekt mělo zavedení daného opatření na emise a ekonomiku země?*
* *Jakými způsoby lze ovlivnit zavádění opatření v dalších zemích?*
* *Je možné propojovat systémy pro obchodování s emisemi a zavést jednotnou mezinárodní cenu, případně jednotnou uhlíkovou daň?*

O finančních nástrojích pro mitigaci klimatické změny podrobněji pojednává [studie Mezinárodního Měnového Fondu](https://www.imf.org/en/Publications/FM/Issues/2019/09/12/fiscal-monitor-october-2019), z níž jsme přeložili [infografiku](/infografiky/mitigacni-opatreni-mmf), která jednotlivé mechanismy pro regulaci emisí skleníkových plynů srovnává.

## Komentář: Evropský systém pro obchodování s emisními povolenkami

[Evropský ETS](https://ec.europa.eu/clima/policies/ets_en) byl spuštěn **v roce 2005 jako první mezinárodní systém pro obchodování s emisními povolenkami** a pokrývá 45 % emisí skleníkových plynů v EU, především v sektorech energetiky, těžkého průmyslu a letectví. Po pilotním testování byla v roce 2008 zahájena druhá fáze se snížením množství povolenek, do které se připojily také některé země mimo EU (Island, Lichtenštejnsko a Norsko). Množství povolenek ve druhé fázi bylo upraveno dle skutečných emisí, avšak ekonomická krize v roce 2008 způsobila propad výroby, tím také propad emisí skleníkových plynů a následně ceny emisních povolenek.

Třetí fáze byla zahájena v roce 2013 a přinesla několik dalších změn – emisní povolenky jsou vydávány v dražbě, maximální množství povolenek je stanoveno na úrovni celé Evropské unie, a došlo k rozšíření zahrnutých sektorů. Množství dražených povolenek je každý rok sníženo a celkové emise klesají v souladu s tímto snížením. Ve čtvrté fázi, která začne v roce 2021, bude množství povolenek snižováno rychleji. **V letošním roce budou emise o 21 % nižší oproti roku 2005 a v roce 2030 bude množství povolenek (a tedy také emisí) o 43 % nižší.** Snížení emisí v sektorech pokrytých evropským ETS probíhá rychleji než v ostatních sektorech. Cenu evropských emisních povolenek lze nalézt pod symbolem EUA, a na počátku roku 2020 byla přibližně 24 € za tunu CO<sub>2</sub>eq.

## Zdroj a licence

_Tento překlad nebyl vytvořený Světovou bankou a neměl by být považovaný za oficiální překlad. Světová banka nepřebírá odpovědnost za obsah ani za případné chyby v tomto překladu. Původní zdroj: [State and Trends of Carbon Pricing 2019](https://openknowledge.worldbank.org/handle/10986/31755), World Bank, Washington, DC. DOI: 10.1596/978-1-4648-1435-8. Licence: [CC BY 3.0 IGO](https://creativecommons.org/licenses/by/3.0/igo/)._
