---
layout:        infographic
title:         "Evropské fondy a financování klimatických opatření v ČR"
slug:          "fondy-eu-cde"
redirect_from: "/fondy-eu-cde"
published:     2022-06-06
weight:        100
tags-scopes:   [ eu, cr ]
tags-topics:   [ opatreni, ekonomika ]
data-orig:
- [ "Analýza CDE", "https://www.cde-org.cz/media/object/1972/revize_climate_taggingu_evropskych_fondu_v_ceske_republice.pdf" ]
- [ "Dokumentace na GitHubu", "https://cdeorgcz.github.io/esiftagging/index.html" ]
caption:       "Podle analýzy Centra pro dopravu a energetiku bylo v České republice na prokazatelně prospěšná klimatická opatření alokováno v období let 2014–2020 pouze 13 % finančních prostředků z evropských fondů. A to navzdory tomu, že cíl pro dané období stanovený Evropskou komisí činil 20 %."
---

*Tato infografika vznikla ve spolupráci s [Centrem pro dopravu a energetiku](https://www.cde-org.cz) (CDE) pro jejich publikaci [Revize climate taggingu evropských fondů v České republice](https://www.cde-org.cz/media/object/1972/revize_climate_taggingu_evropskych_fondu_v_ceske_republice.pdf).*

## Jak číst tuto infografiku

Infografika zobrazuje podíl finančních prostředků z Evropských strukturálních a investičních (ESI) fondů[^fondy] alokovaných v rámci rozpočtového období let 2014–2020 na klimatická opatření. Porovnává přitom výsledky v hodnocení dle metodik Evropské komise a CDE. **Zatímco podle metodiky Evropské komise dosáhl celkový podíl klimaticky přínosných projektů 18,7 %, podle metodiky CDE pouze 12,7 %.** Cíl Evropské komise pro dané období přitom činil 20 %.[^podil-upresneni] Ambicí analýzy CDE je upozornit na nízkou podporu klimaticky přínosných opatření v Česku a zároveň navrhnout změny k úpravě celého systému tak, aby byl v rámci rozpočtového období 2021–2027 podpořen větší objem klimaticky prospěšných projektů a zvýšila se transparentnost reportování o vynaložených prostředcích.

{% include preview-box.html
    title="Jakými dalšími fondy EU podporuje ochranu klimatu?"
    text="V infografice přinášíme informace o jednotlivých fondech."
    slug="fondy-eu"
%}

## Jak probíhá hodnocení klimatického přínosu

Obě metodiky využívají tzv. taggování alokovaných prostředků, pomocí kterého vyhodnocují, jak podpořené aktivity přispívají k ochraně klimatu. Využívají se přitom 100%, 40% a 0% tagy, kdy 100 % označuje významný a dostatečně měřitelný přínos, 40 % významný, ale nedostatečně popsaný nebo měřitelný přínos a 0 % neutrální přínos (tedy daná aktivita nepřispívá k ochraně klimatu, ani klima nepoškozuje). Na rozdíl od Evropské komise pracuje CDE také s označováním negativního klimatického přínosu, a to −40 %. Tento negativní tag slouží k označení vysokoemisních aktivit, případně aktivit, které porušují zásadu významně nepoškozovat (*do no significant harm, DNSH*).

Více o metodice a výsledcích analýzy je možné najít v samotné [publikaci](https://www.cde-org.cz/media/object/1972/revize_climate_taggingu_evropskych_fondu_v_ceske_republice.pdf).

## Zdroje a poznámky

### Na koho se dále obrátit

Další informace o fondech EU a alokacích financí na klimatická opatření lze získat od expertů a expertek z [Centra pro dopravu a energetiku](https://www.cde-org.cz/cs/), v tomto případě především od Evy Mariničové nebo Barbory Urbanové.

### Poznámky

[^fondy]: ESI fondy byly v období let 2014–2020 tvořeny pěti fondy. Šlo o Evropský fond pro regionální rozvoj, Fond soudržnosti, Evropský sociální fond+, Evropský námořní, rybářský a akvakulturní fond a Evropský zemědělský fond pro rozvoj venkova.
[^podil-upresneni]: Podíl vychází z požadavku Evropské komise alokovat v rámci Víceletého finančního rámce na období 2014–2020 na klimatická opatření alespoň 20 % z rozpočtu EU. Pro jednotlivé ESI fondy mohou být stanoveny různé podíly.
