---
layout:        infographic
title:         "Aktéři klimatických jednání"
slug:          "akteri-klimatickych-jednani"
redirect_from: "/akteri-klimatickych-jednani"
published:     2021-10-18
weight:        95
tags-scopes:   [ svet ]
tags-topics:   [ opatreni, dohody, budoucnost ]
data-our:   "https://docs.google.com/spreadsheets/d/1_mHnCTeOLjhMiZY8_fcrgI4hy3v2iNf9EZ1ScUCQifY/edit?usp=sharing"
caption:       "Přehled aktérů mezinárodních klimatických jednání na základě dat o emisích skleníkových plynů, HDP, spotřebě elektřiny a velikosti populace ukazuje, že jednotliví aktéři vstupují do těchto jednání s různými výchozími podmínkami. Ty pak ovlivňují jejich vyjednávací pozici."
---

Tato infografika přináší přehled státních aktérů [mezinárodních klimatických jednání](https://faktaoklimatu.cz/infografiky/svetove-dohody), zejména v souvislosti s <glossary id="cop">COP</glossary>.

## Jak číst tuto infografiku?

Tato infografika srovnává státní aktéry mezinárodních klimatických jednání podle emisí v jednotkách <glossary id="co2eq">CO<sub>2</sub>eq</glossary> na osobu, HDP na osobu v amerických dolarech podle parity kupní síly a spotřeby elektřiny na osobu v megawatthodinách, přičemž jednotliví aktéři jsou řazeni podle prvního z ukazatelů, tedy emisí na osobu. Tyto hodnoty jsou zároveň uvedeny v kontextu podílu na světovém celku. Například emise jsou vyjádřeny jak pro daný celek na osobu, tak jako podíl na celosvětových emisích.

## Hlavní sdělení
- Zobrazené indikátory poukazují na nerovné charakteristiky jednotlivých aktérů, které znamenají různé vstupní podmínky pro vyjednávání na mezinárodním poli.
- Státy zastupující velký podíl světové populace, jako je Indie nebo státy Afriky, produkují přibližně devětkrát méně emisí v jednotkách CO<sub>2</sub>eq na osobu (přibližně 2,5 tuny) než nejbohatší ekonomika světa, USA (téměř 19 tun). Podobně to platí pro spotřebu elektřiny na osobu, kdy je rozdíl více než dvanáctinásobný – méně než 1 megawatthodina (MWh) na osobu versus 12,7.
- Ačkoliv v absolutních číslech je Čína největším světovým emitentem, v přepočtu emisí na osobu dosahuje nižších hodnot než Česko (9,6 vs 12 tun).
- U zobrazených aktérů lze pozorovat souvislost mezi výší HDP na osobu a spotřebou elektřiny, tedy čím vyšší HDP, tím vyšší spotřeba elektřiny. Tento vztah pak částečně funguje i s emisemi na osobu, zejména u průmyslově založených ekonomik.

Pro přehlednost v infografice nezobrazujeme mj. státy střední a jižní Ameriky, státy jihovýchodní Asie, Kanadu a Austrálii.

## Zdroje

1.  Zdrojem dat o emisích je databáze [EDGAR](https://edgar.jrc.ec.europa.eu/)  (Emission Database for Global Atmospheric Research, Emisní databáze pro globální výzkum atmosféry) provozovaná Evropskou agenturou pro životní prostředí.
2.  Zdrojem ekonomických a populačních dat je [Světová banka](https://www.worldbank.org/en/home). HDP na osobu je přepočteno podle parity kupní síly, aby nedocházelo ke zkreslení způsobenému odlišnými cenami produktů v různých zemích. Hodnoty HDP jsou založené na indikátoru GDP, PPP (constant 2017 international $) Světové banky, který vyjadřuje HDP za rok 2020 přepočtený na ceny roku 2017 (toto o očištění o inflaci umožňuje také srovnávání hodnot HDP v čase).
3.  Zdrojem dat o spotřebě elektřiny je think tank [Ember](https://ember-climate.org/).
