---
layout:        infographic
title:         "Světové emise a závazky k uhlíkové neutralitě"
slug:          "emisni-zavazky"
redirect_from: "/emisni-zavazky"
published:     2022-02-09
weight:        96
tags-scopes:   [ svet ]
tags-topics:   [ opatreni, emise ]
caption:       "Přes 90 % světových emisí oxidu uhličitého pochází ze států, které směřují k uhlíkové neutralitě. Těchto států je již 139."
data-our:      ""
data-orig:
  - [ "Net Zero Tracker", "https://zerotracker.net/" ]
  - [ "EDGAR", "https://edgar.jrc.ec.europa.eu/" ]
---

## Jak číst infografiku?

{% include preview-box.html
    title="Co je uhlíková neutralita?"
    text="Vysvětlujeme, co přesně závazek dosáhnout v součtu nulových emisí skleníkových plynů znamená a v čem může být chápán rozdílně."
    slug="uhlikova-neutralita"
%}

Infografika zobrazuje podíl států, které se hlásí k uhlíkové neutralitě, na světových emisích CO<sub>2</sub> v roce 2018. **K únoru 2022 pocházelo 91 % světových emisí ze států, které k uhlíkové neutralitě směřují**, přičemž těchto států je celkem 139.

Ač se některé státy hlásí ke klimatické (*climate neutrality, net-zero emissions*) a některé k uhlíkové neutralitě (*carbon neutrality, net-zero carbon*), v infografice je nerozlišujeme a pro všechny závazky používáme termín uhlíková neutralita. Zatímco první se týká všech skleníkových plynů, druhá "pouze" CO<sub>2</sub>. To znamená, že pokud se nějaká země hlásí ke klimatické neutralitě, tento závazek v sobě zahrnuje i neutralitu uhlíkovou. Více informací o uhlíkové neutralitě obecně najdete v našem [explaineru](/explainery/uhlikova-neutralita).

## Podrobněji k jednotlivým státům

Ze států, které tvoří větší než 1% podíl na světových emisích, se k uhlíkové neutralitě nepřihlásily pouze Indonésie, Írán a Mexiko.
Pěti největšími emitenty jsou následující státy/uskupení, které se dohromady podílí na 66,5 % světových emisí CO<sub>2</sub>:
1. **Čína**: 31,6% podíl na světových emisích CO<sub>2</sub>, termín uhlíkové neutrality je rok 2060,
2. **USA**: 14,4% podíl, rok 2050,
3. **EU-27**, 8,6% podíl, rok 2050
4. **Indie**, 7% podíl, rok 2070,
5. **Rusko**, 5% podíl, rok 2060.

Závazky ostatních států shrnujeme v rešerši [Emisní závazky států](/studie/2021-reserse-zavazky-statu).

Pro udržení oteplení planety do 1,5 °C je potřeba dosáhnout globální uhlíkové neutrality kolem roku 2050. Závazky směřující k pozdějším termínům jsou pro naplnění tohoto cíle nedostatečné.

## Zdroje

1. Zdrojem termínů uhlíkové neutrality je projekt [Net Zero Tracker](https://zerotracker.net).

2. Zdrojem dat o emisích je databáze [EDGAR](https://edgar.jrc.ec.europa.eu/) (*Emission Database for Global Atmospheric Research*, Emisní databáze pro globální výzkum atmosféry) provozovaná Evropskou agenturou pro životní prostředí (EEA).
