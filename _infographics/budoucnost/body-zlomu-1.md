---
layout:     infographic
title:      "Proč je oteplení o více než 1,5 °C problém? [1/3]"
slug:       "body-zlomu-1"
redirect_from: "/body-zlomu-1"
published:  2019-11-04
weight:     97
tags-scopes: [ svet ]
tags-topics: [ budoucnost, priroda ]
caption:    "Pařížská dohoda deklaruje úsilí o to, aby nárůst globální průměrné teploty výrazně nepřekročil hranici 1,5 °C. Jedním z hlavních důvodů pro stanovení této hranice je riziko překročení tzv. bodů zlomu (tipping points). Při oteplení nad 2 °C se blížíme pravděpodobným bodům zlomu mnoha velkých planetárních systémů."
data-our:   "https://docs.google.com/spreadsheets/d/1Hr-NNo1_WRSPWyW8YxP14WfqgOjk2xxrFsCh6enMDKI/edit#gid=0"
data-orig:  [ [ "IPCC SR15 kapitola 3", "https://www.ipcc.ch/sr15/chapter/chapter-3" ] ]
---

## Komentáře a technické poznámky

* Plné texty z infografiky, podrobné citace a odkazy na zdroje, které sloužily jako podklady, najdete v tabulce **[naše zpracovaná data](https://docs.google.com/spreadsheets/d/1Hr-NNo1_WRSPWyW8YxP14WfqgOjk2xxrFsCh6enMDKI/edit?usp=sharing)**
* __Základní přehled__ o bodech zlomu poskytuje článek [Tipping elements in Earth's climate system](https://www.pnas.org/content/105/6/1786) z roku 2008 (včetně podrobnější diskuse o matematických aspektech bodů zlomu). Pro podrobnější pochopení dynamického chování jednotlivých systémů je vhodné číst články, na které tento souhrnný článek odkazuje, nebo na které odkazují další kompilační studie (např. [IPCC SR15](https://www.ipcc.ch/sr15/chapter/chapter-3/)).
* __Podrobné vysvětlení významu hranice 1,5 °C__ a diskusi rozdílných dopadů při oteplení o 1,5 °C, 2 °C a více najdete v [třetí kapitole zprávy IPCC SR15](https://www.ipcc.ch/sr15/chapter/chapter-3/) z roku 2018. Zpráva dále uvádí, že při radikálním snížení emisí skleníkových plynů je možné nárůstu teploty nad 1,5 °C vzhledem k předindustriálnímu období zabránit. Zároveň ale také tvrdí, že dosavadní závazky jednotlivých států v rámci Pařížské dohody nestačí ani na dosažení cíle 2 °C.
* __Plná citace Pařížské dohody__ zní: _„Cílem této dohody je zlepšit globální reakci na hrozby změny klimatu mimo jiné pomocí udržení nárůstu průměrné globální teploty výrazně pod hranicí 2 °C oproti hodnotám před průmyslovou revolucí a úsilí o to, aby nárůst teploty nepřekročil hranici 1,5 °C oproti hodnotám před průmyslovou revolucí...“_ (viz [český překlad Pařížské dohody](https://www.mzp.cz/C1257458002F0DC7/cz/parizska_dohoda/$FILE/OEOK-Cesky_preklad_dohody-20160419.pdf))
* __Výběr zobrazených bodů zlomu.__ Z bodů zlomu, které se uvádí v článcích, jsme se rozhodli některé nezařadit (_Marine methane clathrates_, _Ocean anoxia_, _Antarctic ozone_ a _Antarctic bottom water formation_) buď kvůli nízké současné úrovni pochopení dynamiky daného systému nebo proto, že novější výzkum ukazuje, že daný systém je patrně stabilnější, než se předpovídalo. Naopak jsme se rozhodli zařadit _Vlny veder_ a _Horské ledovce_, přestože striktně řečeno nejde o velké systémy (_large tipping elements_), protože mají významný a představitelný dopad na život lidí i ekosystémů.
* Jako zdroj pro části textů, které mají vysvětlující charakter (např. rozloha tajgy, velikost Grónského ledovce) a neobsahují tvrzení o bodech zlomu, jsme použili anglickou Wikipedii. V češtině by se tyto obecné informace daly najít třeba v učebnicích – pro anglickou Wikipedii jsme se v tomto případě rozhodli proto, že je k dispozici online, jde o jednotný zdroj pro tento typ informací a ve většině případů je kvalitně ozdrojovaná.
* __Tipping point a tipping element.__ V angličtině pojem  _tipping element_ znamená systém (kryosférický, klimatický, nebo ekosystém), který "se může zlomit" – tedy přejít do kvalitativně výrazně odlišného stavu. Pojem _tipping point_ pak označuje hranici, při které tento zlom pravděpodobně nastane (nebo matematicky přesněji, interval parametru, zpravidla teploty). Pro účely této grafiky píšeme prostě o _bodech zlomu_ a vhodné české pojmenování necháváme na lingvistech.

## Další zdroje o bodech zlomu

* V listopadu 2019 uveřejnil časopis Nature článek o bodech zlomu a možnosti kaskádového spuštění: [Climate tipping points](https://www.nature.com/articles/d41586-019-03595-0).
* Souhrnný vysvětlující [článek portálu _Carbon Brief_](https://www.carbonbrief.org/explainer-nine-tipping-points-that-could-be-triggered-by-climate-change) uvádí podrobná vysvětlení a komentáře k jednotlivým bodům zlomu.
