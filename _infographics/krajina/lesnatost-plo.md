---
layout:     infographic
title:      "Lesnatost Přírodní lesní oblasti"
slug:       "lesnatost-plo"
redirect_from: "/lesnatost-plo"
published:  2020-10-05
weight:     90
tags-scopes: [ cr ]
tags-topics: [ priroda ]
caption:    "Lesy v Česku pokrývají 36,8 % plochy. Nejvyšší lesnatost najdeme v okrajových pohořích, nejnižsí je v Polabí a Jihomoravských úvalech."

---

{:.perex}
V Česku je přibližně 2,9 miliónů hektarů lesů. Kdybychom je dali dohromady na jednu plochu, pokryly by čtverec o hraně 170km. Většina lesů je ale rozdrobena do mnohem menších ploch a opravdu rozsáhlé lesy se nacházejí jen v okrajových pohořích. Pro lepší představu o tom, kde se české lesy nacházejí může sloužit mapa lesnatosti podle Přírodních lesních oblastí a [mapa lesnatosti jednotlivých krajů](/lesnatost-kraje). 


{% include preview-box.html
    title="Lesy v Česku: lesnatost v krajích"
    text=""
    slug="lesnatost-kraje"
%}
## Co je na mapě zobrazeno? 

### Co jsou Přírodní lesní oblasti?

[Přírodní lesní oblasti (PLO)](http://www.uhul.cz/nase-cinnost/oblastni-plany-rozvoje-lesu/prirodni-lesni-oblasti-plo) člení území ČR na 41 území podle podmínek pro pěstování lesů. V jednotlivých PLO rostou lesy v podobném klimatu, na podobných půdách a v historii byly obhospodařovány podobným způsobem. Pro jednotlivé PLO jsou zpracovávany takzvané [Oblastní plány rozvoje lesů (OPRL)](http://www.uhul.cz/nase-cinnost/oblastni-plany-rozvoje-lesu/co-jsou-to-oprl), které jsou jedním ze způsobů jak může stát řidit, co se v lesích děje.   

### Co je považováno za "les"?

V tomto textu a mapách vycházíme z definice lesa podle FAO[^1], která se používá v rámci Národní Inventarizace Lesů. **Jako „les“ označujeme plochu s vysokými, vzrostlými stromy**, která vytváří své mikroklima a kde se člověk cítí jako "v lese", nebo plochy, které jsou dočasně odlesněné, ale očekává se, že tam les zase vyroste. Tato definice nezohledňuje jak je pozemek veden v katastru nemovitostí (a vzniká tak nesrovnalost oproti datům ČSÚ) ani bohatost ekosystému (takže za les označuje i hustě sázenou smrkovou plantáž bez jakéhokoliv podrostu). 

## Metodické poznámky

### V čem spočívají nesrovnalosti v datech o lesích? 

V českém prostředí se často vyskytují mírně odlišné údaje o ploše lesů a lesnatosti - např. ve [zprávách o stavu lesa](http://eagri.cz/public/web/mze/lesy/lesnictvi/zprava-o-stavu-lesa-a-lesniho/) se celková plocha lesů se uvádí jako 2,6 miliónů ha , zatímco [Národní inventarizace lesů](http://www.uhul.cz/kdo-jsme/aktuality/938-publikace-narodni-inventarizace-lesu-v-ceske-republice-vysledky-druheho-cyklu-2011-2015) uvádí plochu o 300 000 ha vyšší, tedy 2,9 miliónů ha. Co způsobuje tento rozdíl? 

Data ve zprávách o stavu lesa nebo Českého statistického úřadu evidují *pozemky určené k plnění funkce lesa* (tzv. *PUPFL*) v katastru nemovitostí a data o objemu těžeb či druhovém zastoupení získávají od jednotlivých subjektů, které na pozemcích hospodaří. Národní inventarizace lesů vychází ze statisticky zpracovaných terrénních průzkumů v 39 432 pozemcích inventarizační sítě, a jako les klasifikuje i porosty, které nejsou zařazeny v katastru nemovitostí jako *PUPFL*, ale splňují definici lesa podle FAO. 

## Další souvislosti, poznámky a odkazy

[^1]: FAO (Food and Agriculture organization of the United Nations), používá následující definici: Les představují pozemky s plochou větší než 0,5 ha s celkovým zápojem stromů o výšce alespoň 5 m dosahujícím 10 %. Dále jako les označuje pozemky se stromy schopnými dosáhnout výšky 5 m a zápoje 10 % na daném stanovišti. Do kategorie les se neřadí porosty s šířkou menší než 20 m (liniové porosty) a pozemky s převážně zemědělským nebo městským využitím. Dále do kategorie les nepatří větší vodní plochy a větší zpevněné cesty. Do kategorie les se však řadí pozemky, které jsou dočasně odlesněné (holé seče, kalamitní holiny, požářiště apod.), tedy pozemky, u nichž existuje předpoklad budoucího dosažení požadovaných 10 % zápoje stromů s výškou alespoň 5 m.