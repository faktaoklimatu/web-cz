---
layout:     infographic
title:      "Lesnatost Přírodní lesní oblasti"
slug:       "lesnatost-plo"
redirect_from: "/lesnatost-plo"
published:  2020-10-05
weight:     90
tags-scopes: [ cr ]
tags-topics: [ priroda ]
caption:    "Lesy v Česku pokrývají 36,8 % celkové plochy. Nejvyšší lesnatost najdeme v okrajových pohořích, nejnižsí je v Polabí a nížinných úvalech."

---

{:.perex}
V Česku je přibližně 2,9 miliónů hektarů lesů. Kdybychom je dali dohromady na jednu plochu, pokryly by čtverec o hraně 170km. Většina lesů je ale rozdrobena do mnohem menších ploch a opravdu rozsáhlé lesy se nacházejí jen v okrajových pohořích. Pro lepší představu o tom, kde se české lesy nacházejí může sloužit mapa lesnatosti podle Přírodních lesních oblastí a [mapa lesnatosti jednotlivých krajů](/lesnatost-kraje). 


{% include preview-box.html
    title="Lesy v Česku: lesnatost v krajích"
    text=""
    slug="lesnatost-kraje"
%}
## Co je na mapě zobrazeno? 
- V mapě je znázorněna lesnatost v Česku, která uvádá podíl lesní porostní půdy na celkové rozloze jednotlivých přírodních lesních oblastí.
- Mezi území s největší lesnatostí (75 % a více) patří Krkonoše, Lužická pískovcová pahorkatina, Moravskoslezské Beskydy, Hrubý Jeseník a Novohradské hory.
- Do Lužické pískovcové pahorkatiny spadá území CHKO Labské pískovce, CHKO Lužické hory a NP České Švýcarsko, jejichž lesy jsou tvrdě postiženy kůrovcovou kalamitou. Přestože má tedy území jednu z nejvyšších lesnatostí v Česku, v důsledku místní politiky nechat les sám, ať ti s kůrovcem poradí, najdete na tomto území momentálně akorát víceméně jehličnaté souše, které se začínají pomalu přirozeně obnovovat. 
- Mezi lesní oblasti s nejnižší lesnatostí patří území Hornomoravského a Jihomoravského úvalu, což jsou nížinná území v okolí Olomouce a Znojma, dále pak Polabí či Předkrušnohorská pánev. 

### Co jsou Přírodní lesní oblasti?

[Přírodní lesní oblasti (PLO)](http://www.uhul.cz/nase-cinnost/oblastni-plany-rozvoje-lesu/prirodni-lesni-oblasti-plo) jsou vymezená souvislá území s obdobnými růstovými podmínkami pro les, například podobné klima, půdy a terén. Jednotlivých území je celkem 41 a jsou primárně určeny pro hospodářské a právnické účely. Mezi vystupy, které jsou pro jednotlivá PLO zpracovány patří [Oblastní plány rozvoje lesů (OPRL)](http://www.uhul.cz/nase-cinnost/oblastni-plany-rozvoje-lesu/co-jsou-to-oprl), které fungují jako metodický nástroj lesnické politiky - stát jimi může řidit, co se děje v lesích.  

### Co je považováno za "les"?

- V tomto textu a mapách vycházíme z definice lesa podle FAO[^1], která se používá v rámci Národní Inventarizace Lesů (NIL). **Jako „les“ se značí souvislý porost jehličnatých nebo listnatých stromů**, který je charakteristický svým druhovým složením a vlastním ekoklimatem. V rámci NIL je za les také považován dočasně odlesněný pozemek, tzn. holé seče nebo kalamitní holiny. Tato definice nezohledňuje, jak je pozemek veden v katastru nemovitostí (a vzniká tak nesrovnalost oproti datům z ČSÚ) ani bohatost ekosystému (takže za les označuje i hustě sázenou smrkovou plantáž bez jakéhokoliv podrostu). 

## Metodické poznámky
-  Výpočet lestnatosti v Česku pochází z [Národní Inventarizace Lesů (NIL)](http://www.uhul.cz/kdo-jsme/aktuality/938-publikace-narodni-inventarizace-lesu-v-ceske-republice-vysledky-druheho-cyklu-2011-2015), což je nezávazné získávání údajů o lese na celé ploše ČR. Jeho šetřením byl pověřen Ústav pro hospodářskou úpravu lesa (ÚHÚL). Cílem je podání přesných informací o stavu lesa, jako je například struktura vlastnických vztahů, rozsah a druh škod v lesích, rozsah obnovy lesa, struktura lesních porostů a charakteristika lesních ekosystémů.
- Část inventarizačních údajů je získávána z ortofotomap (výměra lesa) a z jiných zdrojů (katastr nemovitostí), nicméně převážná část údajů je získávána venkovním šetřením. To probíhá na inventarizační ploše, což je pravoúhá síť složená z inventarizačních čtverců o velikosti 2x2 km. Na této ploše pak probíhá samotné šetření, jako například: popis a měření stromu, ležícího odumřelého dřeva a pařezů, inventarizace lesních cest a vodních toků a další. 

### V čem spočívají nesrovnalosti v datech o lesích? 

- V českém prostředí se často vyskytují mírně odlišné údaje o celkové ploše lesů. Například ve [zprávách o stavu lesa](http://eagri.cz/public/web/mze/lesy/lesnictvi/zprava-o-stavu-lesa-a-lesniho/) se celková plocha lesů se uvádí jako 2,6 miliónů ha , zatímco [Národní inventarizace lesů](http://www.uhul.cz/kdo-jsme/aktuality/938-publikace-narodni-inventarizace-lesu-v-ceske-republice-vysledky-druheho-cyklu-2011-2015) uvádí plochu o 300 000 ha vyšší, tedy 2,9 miliónů ha. Co způsobuje tento rozdíl? 
- Data ve zprávách o stavu lesa nebo Českého statistického úřadu evidují *pozemky určené k plnění funkce lesa* (tzv. *PUPFL*) v katastru nemovitostí a data o objemu těžeb či druhovém zastoupení získávají od jednotlivých subjektů, které na pozemcích hospodaří. Národní inventarizace lesů vychází ze statisticky zpracovaných terénních průzkumů a jako les klasifikuje i porosty, které nejsou zařazeny v katastru nemovitostí jako *PUPFL*, ale splňují definici lesa podle FAO. 

## Další souvislosti, poznámky a odkazy

[^1]: FAO (Food and Agriculture organization of the United Nations), používá následující definici: Les představují pozemky s plochou větší než 0,5 ha s celkovým zápojem stromů o výšce alespoň 5 m dosahujícím 10 %. Dále jako les označuje pozemky se stromy schopnými dosáhnout výšky 5 m a zápoje 10 % na daném stanovišti. Do kategorie les se neřadí porosty s šířkou menší než 20 m (liniové porosty) a pozemky s převážně zemědělským nebo městským využitím. Dále do kategorie les nepatří větší vodní plochy a větší zpevněné cesty. Do kategorie les se však řadí pozemky, které jsou dočasně odlesněné (holé seče, kalamitní holiny, požářiště apod.), tedy pozemky, u nichž existuje předpoklad budoucího dosažení požadovaných 10 % zápoje stromů s výškou alespoň 5 m.