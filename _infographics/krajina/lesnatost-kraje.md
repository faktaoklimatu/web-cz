---
layout:     infographic
title:      "Kde je v Česku les: kraje"
slug:       "lesnatost-kraje"
redirect_from: "/lesnatost-kraje"
published:  2020-10-05
weight:     90
tags-scopes: [ cr ]
tags-topics: [ priroda ]
caption:    "Lesy v ČR pokrývají 36,8 % plochy, ale procentuální zastoupení lesů v jednotlivých krajích se liší. Z krajů (mimo Prahu) je nejméně zalesněný Jihomoravský (29,7 %) a nejvíce Karlovarský kraj (49,4 %)."

---
{:.perex}
Na našem území se nachází přibližně 2,9 milionů hektarů lesů. Kdybychom je všechny umístili na jednu plochu, pokrývaly by čtverec o hraně 170 km. Většina lesů je ale rozdrobena do mnohem menších ploch a opravdu velké lesy najdeme jen v okrajových pohořích. Pro lepší představu o tom, kde se české lesy nacházejí, může posloužit mapa ukazující lesnatost v jednotlivých krajích a přesněji pak v [přírodních lesních oblastech](/lesnatost-plo). 

{% include preview-box.html
    title="Kde je v Česku les: kraje"
    text=""
    slug="lesnatost-kraje"
%}

## Co je na mapě zobrazeno?
- Lesnatost v Česku, tedy podíl lesní porostní půdy na celkové rozloze jednotlivých krajů
- Nejlesnatější kraje: Karlovarský (49,4 %), Liberecký (47,8 %) a Zlínský (45,1 %), nejmenší lesnatost má hlavní město Praha: 10,9 % 


## Další data a souvislosti
- Současná lesnatost ČR je 36,8 %, v mezinárodním srovnání tedy patříme mezi středně zalesněné země (průměrná lesnatost v EU je 42 %).
- Zastoupení jiných ploch na našem území: 40,8 % zabírají kultivované pozemky, 9,4 % travní porosty, 1,3 % vodní plochy a 8,6 % sídla. 
- Protože krajské hranice jsou uměle vytvořeným administrativním dělením, pro popis krajiny se úplně nehodí. Mnohem přirozenější je dělení podle tzv. [přírodních lesních oblastí (PLO)](http://www.uhul.cz/nase-cinnost/oblastni-plany-rozvoje-lesu/prirodni-lesni-oblasti-plo), což je vymezení souvislých území, kde má les podobné podmínky ke svému růstu.  
- Přestože uvedená data pocházejí ze šetření, které probíhalo už v letech 2011–2015, k letošnímu roku se lesnatost v Česku příliš nezměnila. Je to dáno jednak tím, že i dočasně odlesněný pozemek (například kalamitní holina) je stále považován za les, a jednak přirozenou obnovou lesa v místech, kde stará zemědělská půda zarůstá náletovými dřevinami.


## Metodika výpočtu lesnatosti
- Vychází z [Národní inventarizace lesů (NIL)](http://www.uhul.cz/kdo-jsme/aktuality/938-publikace-narodni-inventarizace-lesu-v-ceske-republice-vysledky-druheho-cyklu-2011-2015), což je nezávazné získávání údajů o lese na celé ploše ČR. Šetřením, které probíhá převážně v terénu, byl pověřen Ústav pro hospodářskou úpravu lesa (ÚHÚL). Cílem je podat přesné informace o stavu lesa, jako je například struktura vlastnických vztahů, rozsah a druh škod v lesích, rozsah obnovy lesa, struktura lesních porostů a charakteristika lesních ekosystémů. První NIL šetření proběhlo v letech 2001–2004, druhé pak 2011–2015. V roce 2020 byl dokončen sběr z dalšího cyklu, a to sledování stavu a vývoje lesních ekosystémů (SSVLE), jeho výsledky však zatím publikovány nebyly.
- Oproti údajům z katastru nemovitostí o celkové ploše lesa se výsledky liší, protože jednotlivé instituce používají k výpočtům různou metodiku. Zde les chápeme tak, jak jej definuje Organizace pro výživu a zemědělství (FAO)[^1],[^2], čemuž odpovídají údaje z NIL.


## Poznámky
[^1]: FAO (Food and Agriculture Organization of the United Nations) používá následující definici: Les představují pozemky s plochou větší než 0,5 ha s celkovým zápojem stromů o výšce alespoň 5 m dosahujícím 10 %. Dále jako les označuje pozemky se stromy schopnými dosáhnout výšky 5 m a zápoje 10 % na daném stanovišti. Do kategorie les se neřadí porosty s šířkou menší než 20 m (liniové porosty) a pozemky s převážně zemědělským nebo městským využitím. Dále do kategorie les nepatří větší vodní plochy a větší zpevněné cesty. Do kategorie les se však řadí pozemky, které jsou dočasně odlesněné (holé seče, kalamitní holiny, požářiště apod.), tedy pozemky, u nichž existuje předpoklad budoucího dosažení požadovaných 10 % zápoje stromů s výškou alespoň 5 m.

[^2]: Většina zdejších lesů vznikla výsadbou a ve střední Evropě už žádný primární a člověkem neovlivněný les (tzn. prales) neexistuje. To, co u nás dnes zažíváme jako les, je výsledek zpětného zalesňování po roce 1900. Na území ČR lze stále nalézt přírodní nebo přírodě blízké lesy s vysokým stupněm přirozenosti, nicméně i v nich se (byť v dávné minulosti) nějakým způsobem hospodařilo. Používat pro tyto lesy označení "prales" je tedy nepřesné. V Česku navíc mají rozlohu pouze 920 ha a patří mezi ně třeba Žofínský prales, Boubínský prales, Mionší či Rýchorský prales. K datům o lesnatosti je proto potřeba přistupovat s vědomím, že kromě přírodního a převážně listnatého lesa zahrnují i monokultury jehličnanů. Právě smrkové monokultury, které začaly být na počátku 20. století hromadně vysazovány, nelze považovat za přírodě blízký les – spíše jde o plantáž na dřevo, která nemá s přírodou nic společného.
