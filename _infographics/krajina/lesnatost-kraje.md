---
layout:     infographic
title:      "Kde je v Česku les: kraje"
slug:       "lesnatost-kraje"
redirect_from: "/lesnatost-kraje"
published:  2020-10-05
weight:     90
tags-scopes: [ cr ]
tags-topics: [ priroda ]
caption:    "Lesy v Česku pokrývají 36,8 % plochy, ale procentuální zastoupení lesů v jednotlivých krajích se liší. Z krajů (mimo Prahu) má nejnižší lesnatost Jihomoravský kraj (29,7 %) a nejvyšší Karlovarský kraj (49,4 %)."

---
{:.perex}
V Česku je přibližně 2,9 miliónů hektarů lesů. Kdybychom je dali dohromady na jednu plochu, pokryly by čtverec o hraně 170km. Většina lesů je ale rozdrobena do mnohem menších ploch a opravdu rozsáhlé lesy se nacházejí jen v okrajových pohořích. Pro lepší představu o tom, kde se české lesy nacházejí, může sloužit mapa lesnatosti podle Přírodních lesních oblastí a [mapa lesnatosti jednotlivých krajů](/lesnatost-kraje). 

{% include preview-box.html
    title="Kde je v Česku les: kraje"
    text=""
    slug="lesnatost-kraje"
%}

## Co je na mapě zobrazeno?
- Lesnatost v Česku, tedy podíl lesní porostní půdy na celkové rozloze jednotlivých krajů
- Nejlesnatější kraje: Karlovarský (49,4 %), Liberecký (47,8 %) a Zlínský (45,1 %), nejmenší lesnatost má hlavní město Praha: 10,9 %. 


## Další data a souvislosti
- Současná lesnatost ČR je 36,8 %, v mezinárodním srovnání tedy patříme mezi středně zalesněné země (průměrná lesnatost EU je 42 %).
- Zastoupení jiných ploch na našem území: 40,8 % zabírají kultivované pozemky, 9,4 % travní porosty, 1,3 % vodní plochy a 8,6 % sídla. 
- Protože krajské hranice jsou uměle vytvořeným administrativním dělením, pro popis krajiny se úplně nehodí. Mnohem přirozenější je dělení podle tzv. [přírodních lesních oblastí (PLO)](http://www.uhul.cz/nase-cinnost/oblastni-plany-rozvoje-lesu/prirodni-lesni-oblasti-plo), což je vymezení souvislých území, kde má les podobné podmínky ke svému růstu.  
- Přestože uvedená data pocházejí ze šetření, které probíhalo v letech 2011–2015, ani k letošnímu roku se lesnatost v Česku příliš nezměnila. Je to dáno jednak tím, že i dočasně odlesněný pozemek (například kalamitní holina) je stále považován za les, a jednak přirozenou obnovou lesa, k níž dochází v místech, kde stará zemědělská půda zarůstá náletovými dřevinami.


## Metodika
- Výpočet lesnatosti v Česku pochází z [Národní inventarizace lesů (NIL)](http://www.uhul.cz/kdo-jsme/aktuality/938-publikace-narodni-inventarizace-lesu-v-ceske-republice-vysledky-druheho-cyklu-2011-2015), což je nezávazné získávání údajů o lese na celé ploše ČR. Šetřením, které probíhá převážně v terénu, byl pověřen Ústav pro hospodářskou úpravu lesa (ÚHÚL). Cílem je podat přesné informace o stavu lesa, jako je například struktura vlastnických vztahů, rozsah a druh škod v lesích, rozsah obnovy lesa, struktura lesních porostů a charakteristika lesních ekosystémů. První NIL šetření proběhlo v letech 2001–2004, druhé pak 2011–2015. V roce 2020 byl dokončen sběr z dalšího cyklu, a to sledování stavu a vývoje lesních ekosystémů (SSVLE), jeho výsledky však zatím nebyly publikovány.
- Oproti údajům z katastru nemovitostí o celkové ploše lesa se výsledky liší, protože jednotlivé instituce používají k výpočtům různou metodiku. Zde les chápeme tak, jak jej definuje FAO[^1], čemuž odpovídají údaje z NIL.


## Další souvislosti a odkazy
Vnímání lesa
- Většina našich domácích lesů vznikla výsadbou a ve střední Evropě žádný primární a člověkem neovlivněný les (tzn. prales) už neexistuje. To, co nyní zažíváme jako les, jsou kulturní produkty, které začaly vznikat zpětým zalesňováním po roce 1900. Na území Česka lze však stále nalézt přírodní nebo přírodě blízké lesy s vysokým stupněm přirozenosti, nicméně i na nich se, byť v dávné minulosti, nějakým způsobem hospodařilo. Pojem "prales" potom v jeho pravém slova smyslu není to pravé pojmenování pro tyto přírodě blízké lesy v Česku. Původní lesy s vysokým stupněm přirozenosti zabírají v ČR pouze 920 ha a mezi ně patří například: Žofínský prales, Boubínský prales, Mionší, či Rýchorský prales. A i proto je nutné přistupovat k lesnatosti s jistou obezřetností, protože určujícím faktorem může být jak velká plocha přírodního a převážně listnatého lesa, tak i smrkové monokultury. Právě smrkové monokultury, které se tváří v tvář nedostatku dřeva začaly na počátku 20.století hromadně vysazovat, nelze považovat za přírodě blízký les, ale spíše jako plantáž na dřevo, která nemá s přírodou nic společného.
[^1]: FAO (Food and Agriculture organization of the United Nations), používá následující definici: Les představují pozemky s plochou větší než 0,5 ha s celkovým zápojem stromů o výšce alespoň 5 m dosahujícím 10 %. Dále jako les označuje pozemky se stromy schopnými dosáhnout výšky 5 m a zápoje 10 % na daném stanovišti. Do kategorie les se neřadí porosty s šířkou menší než 20 m (liniové porosty) a pozemky s převážně zemědělským nebo městským využitím. Dále do kategorie les nepatří větší vodní plochy a větší zpevněné cesty. Do kategorie les se však řadí pozemky, které jsou dočasně odlesněné (holé seče, kalamitní holiny, požářiště apod.), tedy pozemky, u nichž existuje předpoklad budoucího dosažení požadovaných 10 % zápoje stromů s výškou alespoň 5 m. 
