---
layout:     infographic
title:      "Lesnatost Kraje"
slug:       "lesnatost-kraje"
redirect_from: "/lesnatost-kraje"
published:  2020-10-05
weight:     90
tags-scopes: [ cr ]
tags-topics: [ priroda ]
caption:    "Lesy v Česku pokrývají 36,8 % plochy, ale procentuální zastoupení lesů v jednotlivých krajích se liší. Z krajů (mimo Prahu) má nejnižší lesnatost Jihomoravský kraj (29,7 %) a nejvyšší Karlovarský kraj (49,4 %)."

---
{:.perex}
V Česku je přibližně 2,9 miliónů hektarů lesů. Kdybychom je dali dohromady na jednu plochu, pokryly by čtverec o hraně 170km. Většina lesů je ale rozdrobena do mnohem menších ploch a opravdu rozsáhlé lesy se nacházejí jen v okrajových pohořích. Pro lepší představu o tom, kde se české lesy nacházejí, může sloužit mapa lesnatosti podle Přírodních lesních oblastí a [mapa lesnatosti jednotlivých krajů](/lesnatost-kraje). 

{% include preview-box.html
    title="Lesy v Česku: lesnatost v PLO"
    text=""
    slug="lesnatost-plo"
%}

## Co mapa ukazuje?
- V mapě je znázorněna lesnatost v Česku, která uvádá podíl lesní porostní půdy na celkové rozloze jednotlivých krajů.
- Mezi nejlesnatější kraje patří Karlovarský kraj (49,4 %), Libereský kraj (47,8 %) a Zlínský kraj (45,1 %), zatímco nejmenší lesnatost má hlavní město Praha, a to 10,9 %. 


## Kontext
- Současná lesnatost ČR je 36,8 % a v mezinárodním srovnání patříme mezi středně zalesněné země. Průměrná lesnatost EU je 42 %.
- Kromě lesa zabírají plochu Česka ze 40,8 % kultivované pozemky, 9,4 % travní porosty, 1,3 % vodní plochy a zbylých 8.6 % sídla. 
- Protože jsou krajské hranice administrativní dělení, které bylo uměle vytvořeno člověkem, nejsou úplně vhodné pro popis krajiny. Proto je mnohem přirozenější dělení podle [přírodních lesních oblastí (PLO)](http://www.uhul.cz/nase-cinnost/oblastni-plany-rozvoje-lesu/prirodni-lesni-oblasti-plo), což je vymezených souvislých území s obdobnými růstovými podmínkami pro les.  
- Přestože data pocházejí ze šetření, které probíhalo v letech 2011–2015, ani k letošnímu roku se lesnatost přiliš nezměnila. Jednak je to proto, protože i dočasně odlesněný pozemek, jako například kalamitní holina, je stále považován za les a jednak proto, protože dochází i k přirozené obnově lesa, kde zarůstá stará zemědělská půda náletovými dřevinami.

## Vnímání lesa
- Většina našich domácích lesů vznikla výsadbou a ve střední Evropě žádný primární a člověkem neovlivněný les (tzn. prales) už neexistuje. To, co nyní zažíváme jako les, jsou kulturní produkty, které začaly vznikat zpětým zalesňováním po roce 1900. Na území Česka lze však stále nalézt přírodní nebo přírodě blízké lesy s vysokým stupněm přirozenosti, nicméně i na nich se, byť v dávné minulosti, nějakým způsobem hospodařilo. Pojem "prales" potom v jeho pravém slova smyslu není to pravé pojmenování pro tyto přírodě blízké lesy v Česku. Původní lesy s vysokým stupněm přirozenosti zabírají v ČR pouze 920 ha a mezi ně patří například: Žofínský prales, Boubínský prales, Mionší, či Rýchorský prales. A i proto je nutné přistupovat k lesnatosti v jistou obezřetností, protože určujícím faktorem může být jak velká plocha přírodního, převážně listnatého lesa, tak i smrkové monokultury. Právě smrkové monokultury, které se tváří v tvář nedostatku dřeva začaly na počátku 20.století hromadně vysazovat, nelze považovat za přírodě blízký les, ale spíše jako plantáž na dřevo, která nemá s přírodou nic společného.

## Metodika
- Výpočet lestnatosti v Česku pochází z [Národní Inventarizace Lesů (NIL)](http://www.uhul.cz/kdo-jsme/aktuality/938-publikace-narodni-inventarizace-lesu-v-ceske-republice-vysledky-druheho-cyklu-2011-2015), což je nezávazné získávání údajů o lese na celé ploše ČR. Jeho šetřením, které probíhá převážně venku, byl pověřen Ústav pro hospodářskou úpravu lesa (ÚHÚL). Cílem je podání přesných informací o stavu lesa, jako je například struktura vlastnických vztahů, rozsah a druh škod v lesích, rozsah obnovy lesa, struktura lesních porostů a charakteristika lesních ekosystémů. První NIL šetření proběhlo v letech 2001–2004, druhé pak 2011–2015. V roce 2020 byl dokončen sběr z dalšího cyklu, a to sledování stavu a vývoje lesních ekosystémů (SSVLE), ale jeho výsledky zatím nebyly publikovány.
- Oproti údajům z katastru nemovitostí o celkové ploše lesa se výsledky liší, protože jednotlivé instituce používají různou metodiku. Pokud ovšem přihlédneme na definici lesa tak, jak ji definuje FAO, správný údaj pochází právě z NIL.


## Další souvislosti a odkazy
