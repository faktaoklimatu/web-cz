---
layout:     infographic
title:      "Zastoupení dřevin v jednotlivých krajích Česka"
slug:       "lesy-kraje"
redirect_from: "/lesy-kraje"
published:  2020-10-21
weight:     90
tags-scopes: [ cr ]
tags-topics: [ priroda ]
caption:    "Lesy pokrývají 36,8 % území ČR, ale zastoupení dřevin v jednotlivých krajích se liší. Z krajů (mimo Prahu) má nejvyšší zastoupení jehličnatých dřevin kraj Vysočina (76 %) a nejvyšší zastouepní listnatých dřevin má Jihomoravský kraj (67 %)"

---
{:.perex}
Na našem území se nachází přibližně 2,9 milionů hektarů lesa. Z toho 58 % tvoří jehličnaté lesy a 42 % listnaté lesy. Rozložení jednotlivých dřevin se v rámci jednotlivých krajů ovšem značně liší. 

{% include preview-box.html
    title="Zastoupení dřevin v jednotlivých krajích Česka"
    text=""
    slug="lesy-kraje"
%}

## Co je na mapě zobrazeno?
- Mapa zobrazuje zastoupení jehličnatých a listnatých dřevin v Česku pro jednotlivé kraje. Nejvyšší zastoupení jehličnatých dřevin je v kraji Vysočina (76 %), Plzeňském kraji (73 %) a Jihočeském kraji (70 %). Nejnižší zastoupení je v Jihomoravském kraji (33 %).
- Vyvážené zastoupení listnatých a jehličnatých dřevin můžeme najít v Moravskoslezském kraji (49 % jehličnanů) a v Olomouckém kraji (52 % jehličnanů)[^1]
- Nejvyšší zastoupení listnáčů (nad 60 %) je v Jihomoravském kraji, Ústeckém kraji a Zlínském kraji[^2]



## Rozložení dřevin
- Celorepublikově mezi nejvíce zastoupené jehličny patří Smrk ztepilý (43 %) a Borovice lesní (10 %). Nejvíce zastoupenými listnáči jsou Buk lesní (10 %) a duby (8 %). Zbývající skupiny dřevin mají zastoupení do 5 % (Modřín evropský, Jedle Bělokorá, Habr obecný, javory a další).
- Četnost zastoupení dřevin v jednotlivých krajích je dána několika faktory. Mezi důležité charakteristiky patří funkce lesa. Hospodářské lesy, které jsou v Česku zastoupeny ze 68 %, mají primárně dřevoprodukční funkci, takže cílem bude v takových lesích pěstovat dřeviny, které rychle rostou, mají silný a rovný kmen a les je ideálně bez podrostu. Pro takový les byl v rámci státního lesního hospodářství ve velkém historicky vysazován monokulturně smrk. Dalších 32 % zabírají tzv. lesy ochranné a lesy zvláštního určení, jako jsou například lesy na území NP a CHKO, lesy potřebné pro zachování biologické rozmanitosti a další. Tyto lesy jsou přírodě blízké, obhospodařované porosty a zpravidla mívají různou dřevinnou skladbu, různý věk i různou výšku. 
- V zákoně je rozložení dřevin zakotveno pomocí lesnicko-typologického mapování. To na základě hodnocení prostředí (půdní chemismus, světlo, teplo, vodní režim) určije dřeviny, které se na daném území mohou použít k zalesnění. 

## Použitá metodika a původ dat
- Zastoupení listnatých a jehličnatých dřevin vychází z [Národní inventarizace lesů (NIL)](http://www.uhul.cz/kdo-jsme/aktuality/938-publikace-narodni-inventarizace-lesu-v-ceske-republice-vysledky-druheho-cyklu-2011-2015), což je nezávazné získávání údajů o lese na celé ploše Česka. Garantem projektu je Ministerstvo zemědělství a šetřením byl pověřen Ústav pro hospodářskou úpravu lesa (ÚHÚL). Cílem je podat přesné informace o stavu lesa, jako je například struktura vlastnických vztahů, rozsah a druh škod v lesích, rozsah obnovy lesa, struktura lesních porostů a charakteristika lesních ekosystémů. Část inventarizačních údajů je získávána z ortofotomap (výměra lesa) a z jiných zdrojů (katastr nemovitostí), většina však pochází z terénních šetření. První NIL šetření proběhlo v letech 2001–2004, druhé pak 2011–2015. V roce 2020 byl dokončen sběr z dalšího cyklu, a to sledování stavu a vývoje lesních ekosystémů (SSVLE), jehož výsledky však zatím publikovány nebyly.


## Poznámky
[^1]: S právě probíhající kůrovcovou kalamitou a s tím související těžbou jehličnatých dřevin lze do budoucna očekávat změnu poměrů zastoupení jednotlivých dřevin. Plocha zastoupení pochází z dat ze šetření z let 2011–2015, přičemž od té doby se kalamitní holiny zalesňují ve větší míře listnatými dřevinami. Například největší semenářský závod v Česku historicky produkoval semena v poměru:  2/3 jehličnany a 1/3 listnáče, což se v posledních letech obrátilo a nyní převyšuje míra produkce semen listnáčů. 
[^2]: Nejvyšší zastoupení listnatých dřevin bylo evidováno v hl.m. Praha (86 %), tento údaj byl však sloučen k Středočeskému kraji a tak není v mapě viditelný. Důvodem pro tak vysoký poměr listnatých dřevin je nehospodářská funkce tamních lesů. Lesy v Praze patří primárně městu (tzv. městské lesy), čímž nabývají hlavně sociální funkce (slouží např. k rekreaci).


