---
layout:        infographic
title:         "Kolik jehličnatého lesa bylo vytěženo v krajích?"
slug:          "tezba-lesa-vyvoj"
redirect_from: "/tezba-lesa-vyvoj"
published:     2021-10-25
weight:        100.4
tags-scopes:   [ cr ]
tags-topics:   [ priroda ]
caption:       "Naprostou většinu těžby v letech 2016–2020 tvořila nahodilá těžba, která je převážně spojena s kůrovcovou kalamitou. Těžil se hlavně smrk a nejvíce postižen byl Olomoucký kraj a kraj Vysočina."
---

*Doprovodný text připravujeme.*

{% comment %}
{:.perex}
České lesy jsou v posledních letech těžce postiženy kůrovcovou kalamitou. Kvůli ní se přešlo z plánovaných těžeb téměř výhradně na těžbu nahodilou, která se týká především jehličnatých dřevin (převážně smrku). V letech 2016–2020 byl největší podíl vytěženého lesa na Vysočině a v Moravskoslezském a Olomouckém kraji.

{% include preview-box.html
    title="Kolik jehličnatých lesů bylo vytěženo v krajích v letech 2016–2020"
    text=""
    slug="lesy-tezba-plocha"
%}

## Co je v grafice zobrazeno?

- Grafika ukazuje podíl plochy vytěženého jehličnatého lesa z let 2016–2020 na celkovou plochu jehličnatého lesa v jednotlivých krajích Na Vysočině byl vytěžen největší podíl, a to 19,7 % (32 tisíc hektarů).[^1] Vysočina tak za čtyři roky přišla o pětinu svých lesů.

## Další data a souvislosti

- Na Vysočině sehrálo svou roli několik faktorů: tento kraj má největší podíl hospodářského lesa (84 %) a nejmenší podíl listnatých dřevin (24 %). Má také nejvyšší zastoupení smrku ztepilého (65 %) a nejnižší míru přirozenosti dřevinné skladby (29 %). A protože se kůrovcová kalamita týká především smrkových monokultur, i nahodilá těžba je v tomto kraji největší. 
- Dříve se v českých lesích v průběhu jednoho roku běžně vytěžilo okolo 1 % lesa, a přestože se nyní ve velkém zalesňuje, probíhající těžba stále mnohonásobně převyšuje normál.

## Použitá metodika a původ dat

- Plocha těžby je detekována pomocí metod dálkového průzkumu Země. V roce 2016 zavedl Ústav pro hospodářskou úpravu lesa (ÚHÚL) novou metodiku, která využívá satelitních snímků z družice Sentinel-2 a zajišťuje větší přesnost z hlediska plochy a času těžby. Detailní mapu těžeb z jednotlivých let najdete na [geoportálu ÚHÚL](http://geoportal.uhul.cz/mapy/MapyDpz.html).
- Uvedené procentuální zastoupení listnatých a jehličnatých dřevin vychází z [Národní inventarizace lesů (NIL)](http://www.uhul.cz/kdo-jsme/aktuality/938-publikace-narodni-inventarizace-lesu-v-ceske-republice-vysledky-druheho-cyklu-2011-2015), což je nezávazné získávání údajů o lese na celé ploše Česka. Garantem projektu je Ministerstvo zemědělství a šetřením byl pověřen Ústav pro hospodářskou úpravu lesa (ÚHÚL). Cílem je podat přesné informace o stavu lesa, jako je například struktura vlastnických vztahů, rozsah a druh škod v lesích, rozsah obnovy lesa, struktura lesních porostů a charakteristika lesních ekosystémů. Část inventarizačních údajů je získávána z ortofotomap (výměra lesa) a z jiných zdrojů (katastr nemovitostí), většina však pochází z terénních šetření. První NIL šetření proběhlo v letech 2001–2004, druhé pak 2011–2015. V roce 2020 byl dokončen sběr z dalšího cyklu, a to sledování stavu a vývoje lesních ekosystémů (SSVLE), jeho výsledky však zatím publikovány nebyly.

## Poznámky

[^1]: V českém prostředí se obvykle vyskytují údaje o těžbě měřené na objem (metry krychlové). Například Český statistický úřad (ČSÚ) uvádí, že v roce 2020 bylo vytěženo 35,8 milionu metrů krychlových dřeva bez kůry. Data z ČSÚ ovšem nejsou příliš přesná, protože ČSÚ eviduje dříví, které bylo dodáno, což není stejný objem, jaký ÚHÚL eviduje v lese. Navíc dochází k nepřiznání některých těžeb (kvůli daním) a v posledních letech případně i k hlášení většího objemu těžby, než kolik dříví bylo skutečně vytěženo (kvůli dotacím).
{% endcomment %}
