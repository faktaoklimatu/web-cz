---
layout:        infographic
title:         "Plocha těžby lesů v krajích v letech 2016–2020"
slug:          "tezba-lesa-mapa"
redirect_from: "/tezba-lesa-mapa"
published:     2021-10-25
weight:        100
tags-scopes:   [ cr ]
tags-topics:   [ priroda ]
caption:       "Naprostou většinu těžby v letech 2016–2020 tvořila nahodilá těžba, která je převážně spojena s kůrovcovou kalamitou. Těžil se hlavně smrk a nejvíce postižen byl Kraj Vysočina a Olomoucký a Moravskoslezský kraj."
---

{% comment %}
{:.perex}
České lesy jsou v posledních letech těžce postiženy kůrovcovou kalamitou. Kvůli ní se přešlo z plánovaných těžeb téměř výhradně na těžbu nahodilou, která se týká především jehličnatých dřevin (převážně smrku). 

{% include preview-box.html
    title="Zastoupení dřevin a jejich těžba v jednotlivých krajích Česka v letech 2016–2020"
    text=""
    slug="lesy-kraje-tezba"
%}

## Co je na mapě zobrazeno?
- Poměrné zastoupení jehličnatých a listnatých dřevin v jednotlivých krajích a vytěžená plocha lesů v krajích v letech 2016–2020[^1]. 
- V tomto období se téměř výhradně těžily jehličnaté dřeviny. 
- Největší plocha lesa byla vytěžena v Kraji Vysočina, následuje kraj Jihočeský, Olomoucký a Moravskoslezský. Velikost této plochy v přepočtu na km2 ukazuje grafika [Plocha jehličnanů vytěžená v letech 2016–2020](https://faktaoklimatu.cz/infografiky/tezba-lesa-plocha), podíl vytěženého jehličnatého lesa v procentech a postup kalamity ze severovýchodní části území na jih a západ je vidět v grafice [Kolik jehličnatého lesa bylo vytěženo v krajích](https://faktaoklimatu.cz/infografiky/tezba-lesa-vyvoj)[^2].
- Mapa nezahrnuje probíhající obnovu lesa, tedy jeho aktuální stav v daném kraji. Například v roce 2020 se zalesnilo 34 tisíc hektarů, v roce 2019 to bylo 29 tisíc hektarů.  Vysazovaným dřevinám opět dominoval smrk (30,7 %), následován bukem (23,8 %), dubem (16,4 %) a borovicí (7,4 %)[^3].

## Další data a souvislosti
- Pro lesní hospodáře znamená kůrovcová kalamita pohromu a velké ztráty. Nicméně u zasažených monokultur jehličnanů, které jsou sice z hospodářského hlediska výhodné, ale velkou pestrost rostlin a živočichů v nich nenajdeme, může mít taková kalamita pozitivní přínos z hlediska biologické rozmanitosti. To pochopitelně platí pouze v případě, že je jednodruhový porost, který před invazí kůrovce připomínal spíše plantáž, nahrazen přírodě blízkým lesem – s různými druhy různě starých stromů. Současná praxe lesního hospodaření tomu zatím příliš neodpovídá. Česká legislativa totiž ukládá vlastníkovi lesa povinnost vytěženou holinu do pěti let znovu osázet[^5] (před kalamitou dokonce bylo nutné zalesnit paseku do dvou let), což reálně vede k tomu, že se tu nejspíš opět objeví stejně staré stromky a v mnoha případech opět jednoho druhu, protože to je jednodušší, a často i ekonomicky výhodnější.  
- S postupující klimatickou změnou se stav lesů zhoršuje také jinde v Evropě a i zde se s kůrovcem potýkají[^6]. Na tuto situaci se snaží reagovat nová Lesnická strategie EU do roku 2030, která počítá s vysazením 3 mld. stromů, při plném respektování ekologických zásad. Evropská komise již vytvořila plán s milníky ke splnění tohoto závazku, úspěšnost celého projektu však bude velké míry záviset na ochotě členských států Unie na tomto společném cíli spolupracovat.

## Vymezení pojmů a metodické poznámky
- Les – v tomto textu a infografice vycházíme z definice lesa podle Organizace pro výživu a zemědělství (FAO)[^10], která se používá v rámci Národní inventarizace lesů (NIL). Chápeme zde les jako souvislý porost jehličnatých nebo listnatých stromů, který je charakteristický svým druhovým složením a vlastním mikroklimatem[^11].
- Data v grafice o poměrném zastoupení jehličnatých a listnatých dřevin pocházejí z NIL, což je nezávislé šetření o stavu lesů ČR, prováděné formou terénních šetření na tzv. inventarizačních plochách, a poskytuje detailní data o stavu lesních porostů včetně zastoupení dřevin, škodách a obnově nebo o množství ležícího odumřelého dřeva a pařezů. Data NIL zpracovává Ústav pro hospodářskou úpravu lesa (ÚHÚL).
- Data v grafice týkající se těžby pocházejí z portálu [Kůrovcová mapa](https://www.kurovcovamapa.cz/), který je výsledkem spolupráce autorů monitorovacího projektu Kůrovcové INFO[^12] a Specializovaného pracoviště dálkového průzkumu země Ústavu pro hospodářskou úpravu lesů (ÚHÚL) ve Frýdku-Místku, které pracuje s družicovými snímky.

## Zdroje a poznámky

[^1]: V českém prostředí se obvykle vyskytují údaje o těžbě měřené na objem (metry krychlové). Například Český statistický úřad (ČSÚ) uvádí, že v roce 2020 bylo vytěženo 35,8 milionu metrů krychlových dřeva bez kůry. Data z ČSÚ ovšem nejsou příliš přesná, protože ČSÚ eviduje dříví, které bylo dodáno, což není stejný objem, jaký ÚHÚL eviduje v lese. Navíc dochází k nepřiznání některých těžeb (kvůli daním) a v posledních letech případně i k hlášení většího objemu těžby, než kolik dříví bylo skutečně vytěženo (kvůli dotacím).

[^2]: Aktuálně jsou kůrovcovou kalamitou tvrdě postiženy lesy spadající do území CHKO Labské pískovce, CHKO Lužické hory a NP České Švýcarsko. Těžba však na mapě vidět není, protože správa NP České Švýcarsko se rozhodla lesy netěžit a ponechat je přirozené obnově.

[^3]: Zpráva o stavu lesa a lesního hospodářství České republiky v roce 2020. Ministerstvo zemědělství ČR, 2021. https://eagri.cz/public/web/file/688968/Zprava_o_stavu_lesa_2020_web.pdf

[^5]: https://www.silvarium.cz/lesnictvi/nove-oop-plosne-prodluzuje-povinnost-zalesneni-na-5-let-prinasi-dalsi-zmeny 

[^6]: Důsledky kůrovcové kalamity na budoucnost lesnictví ve střední Evropě. Výzkumný ústav lesního hospodářství a myslivosti, v. v. i.  https://www.vulhm.cz/dusledky-kurovcove-kalamity-na-budoucnost-lesnictvi-ve-stredni-evrope/

[^10]: FAO (Food and Agriculture Organization of the United Nations) používá následující definici: Les představují pozemky s plochou větší než 0,5 ha s celkovým zápojem stromů o výšce alespoň 5 m dosahujícím 10 %. Dále jako les označuje pozemky se stromy schopnými dosáhnout výšky 5 m a zápoje 10 % na daném stanovišti. Do kategorie les se neřadí porosty s šířkou menší než 20 m (liniové porosty) a pozemky s převážně zemědělským nebo městským využitím. Dále do kategorie les nepatří větší vodní plochy a větší zpevněné cesty. Do kategorie les se však řadí pozemky, které jsou dočasně odlesněné (holé seče, kalamitní holiny, požářiště apod.), tedy pozemky, u nichž existuje předpoklad budoucího dosažení požadovaných 10 % zápoje stromů s výškou alespoň 5 m.

[^11]: V rámci Národní inventarizace lesů (NIL) je za les považován také dočasně odlesněný pozemek, tzn. holé seče nebo kalamitní holiny. Tato definice nezohledňuje, jak je pozemek veden v katastru nemovitostí (a vzniká tak nesrovnalost oproti datům z ČSÚ) ani jak pestrý je místní ekosystém (takže jako les označuje i hustě sázenou smrkovou monokulturu bez jakéhokoliv podrostu).

[^12]: https://www.kurovcoveinfo.cz/ 
{% endcomment %}
