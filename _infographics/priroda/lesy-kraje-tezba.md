---
layout:     infographic
title:      "Zastoupení dřevin a jejich těžba v jednotlivých krajích Česka v letech 2016–2020"
slug:       "lesy-kraje-tezba"
redirect_from: "/lesy-kraje-tezba"
published:  2020-10-22
weight:     100
tags-scopes: [ cr ]
tags-topics: [ priroda ]
caption:    "Naprostou většinu těžby v letech 2016–2020 tvořila nahodilá těžba, která je převážně spojena s kůrovcovou kalamitou. Těžil se převážně smrk a nejvíce postižen byl Olomoucký kraj a kraj Vysočina."

---
{:.perex}
České lesy jsou v posledních letech těžce postiženy kůrovcovou kalamitou. Kvůli kůrovcovoé kalamitě se v posledních letech prakticky přešlo z plánovaných těžeb na nahodilé těžby, které se týkají především jehličnatých dřevin (převážně smrku). Pro lepší představu o tom, kde se české lesy nacházejí, může posloužit mapa ukazující [zastoupení dřevin v jednotlivých krajích] (/lesy-kraje).

{% include preview-box.html
    title="Zastoupení dřevin a jejich těžba v jednotlivých krajích Česka v letech 2016–2020"
    text=""
    slug="lesy-kraje-tezba"
%}

## Co je na mapě zobrazeno?
- Mapa zobrazuje plochu těžby dřeva z let 2016–2020 pro jednotlivé kraje, a to v rámci rozlišení za jednotlivé typy dřevin. V Olomouckém kraji a v kraji Vysočina probíhala těžba neintenzivněji, přičemž na Bruntálsku, které spadá do Olomouckého kraje, kůrovcová kalamita likvidovala tamní lese ještě před rokem 2016. Nyní tempo růstu těžby zpomaluje v moravských krajích a naopak zrychluje v Čechách, a to včetně severních oblastí[^1].
- Z 95 % se jedná o nahodilou těžbu, do které spadá i likvidace kůrovcových kalamit. V roce 2020 se těžily především jehličnaté dřeviny (96,5 %). Konkrétně se nejvíce těžil smrk (90 %) a borovice (4,2 %) Těžba listnatých dřevin zůstává v průběhu let konstantní a příliš se nemění (například buk zabírá 1,6 % těžby)[^2].


## Obnova lesa
- Mapa nezahrnuje probíhající obnovu lesa, tedy aktuální stav lesa v daném kraji. Například v roce 2020 se zalesnilo 34 tis ha, v roce 2019 bylo zalesněno 29 tis ha. Převažovala plocha zalesněná listnatými dřevinami (51,3 %). Z typů dřevin se však nejvíce využíval smrk (30,7 %), buk (23,8 %), dub (16,4 %) a borovice (7,4 %.V roce 2020 se nejvíce zalesňovalo v kraji Vysočina (6 tis ha). 

## Použitá metodika a původ dat
- Plocha těžby je detekována pomocí metod dálkového průzumu Země. Od roku 2016 zavedl Ústav pro hospodářskou úpravu lesa (ÚHÚL) novou metodiku, která detekuje holiny pomocí satelitních snímků z družice Sentinel-2, a která zajišťuje lepší prostorovou a časovou přesnost. Detailní mapu těžeb z jednotlivých let můžete najít na [geoportálu ÚHÚL](http://geoportal.uhul.cz/mapy/MapyDpz.html).
- Zastoupení listnatých a jehličnatých dřevin vychází z [Národní inventarizace lesů (NIL)](http://www.uhul.cz/kdo-jsme/aktuality/938-publikace-narodni-inventarizace-lesu-v-ceske-republice-vysledky-druheho-cyklu-2011-2015), což je nezávazné získávání údajů o lese na celé ploše Česka. Garantem projektu je Ministerstvo zemědělství a šetřením byl pověřen Ústav pro hospodářskou úpravu lesa (ÚHÚL). Cílem je podat přesné informace o stavu lesa, jako je například struktura vlastnických vztahů, rozsah a druh škod v lesích, rozsah obnovy lesa, struktura lesních porostů a charakteristika lesních ekosystémů. Část inventarizačních údajů je získávána z ortofotomap (výměra lesa) a z jiných zdrojů (katastr nemovitostí), většina však pochází z terénních šetření. První NIL šetření proběhlo v letech 2001–2004, druhé pak 2011–2015. V roce 2020 byl dokončen sběr z dalšího cyklu, a to sledování stavu a vývoje lesních ekosystémů (SSVLE), jehož výsledky však zatím publikovány nebyly.


## Poznámky
[^1]: Aktuálně jsou tvrdě postiženy kůrovcovou kalamitou lesy spadající do území CHKO Labské pískovce, CHKO Lužické hory a NP České Švýcarsko. Na mapě ale těžba vidět nebude, protože se správa NP České Švýcarsko rozhodla lesy netěžit a ponechat jejich přirozené obnově.

[^2]: V českém prostředí se obecně vyskytují údaje o těžbě měřené na objem (metr krychlový). Například Český statistický úřad (ČSÚ) uvádí, že bylo v roce 2020 vytěženo 35,8 mil. metrů krychlových bez kůry. Data z ČSÚ ovšem nejsou moc přesná, protože ČSÚ eviduje dříví, které bylo dodáno, což není ten samý objem, který eviduje ÚHÚL v lese. Navíc dochází k nepřiznání některých těžeb (kvůli daním) a v posledních letech i případně k hlášení většího objemu těžby, než se reaálně událo (kvůli dotacím).





