---
layout:     infographic
title:      "Kde jsou v Česku lesy?"
slug:       "lesy-cr-mapa"
redirect_from: "/lesy-cr-mapa"
published:  2021-11-26
weight:     60
tags-scopes: [ cr ]
tags-topics: [ priroda ]
caption:    "Lesy v ČR pokrývají 36,8 % celkové plochy. Nejvyšší lesnatost najdeme v okrajových pohořích, nejnižší je v Polabí a nížinných úvalech."

---

{:.perex}
Na našem území se nachází přibližně 2,9 milionů hektarů lesů. Kdybychom je všechny umístili na jednu plochu, pokrývaly by čtverec o hraně 170 km. Většina lesů je ale rozdrobena do mnohem menších celků, jak je vidět v této mapě. Pro představu o průměrné míře zalesnění v různých regionech ČR může posloužit tato [mapa zalesnění v přírodních lesních oblastech](/infografiky/lesnatost-kraje), případně [mapa lesnatosti jednotlivých krajů](/infografiky/lesnatost-kraje).

{% include preview-box.html
    title="Lesnatost v krajích"
    text="Nejlesnatější kraje ČR jsou Karlovarský (49,4 %) a Liberecký (47,8 %)."
    slug="lesnatost-kraje"
%}

{% include preview-box.html
    title="Lesnatost v přírodních lesních oblastech"
    text="Mezi území ČR s největší lesnatostí patří horské oblasti."
    slug="lesnatost-plo"
%}

## Vymezení pojmů a metodické poznámky

- **Les** – Pro vytvoření této mapy jsme použili data [Corine Land Cover](https://land.copernicus.eu/pan-european/corine-land-cover) z dálkového průzkumu země družicemi Sentinel. V mapách lesnatosti v přírodních lesních oblastech nebo lesnatosti v krajích vycházíme z dat Národní inventarizace lesů (NIL) a definice lesa podle Organizace pro výživu a zemědělství (FAO)[^2]. Tato definice považuje za *les* souvislý porost jehličnatých nebo listnatých stromů. Není přitom rozhodující, jak je pozemek veden v katastru nemovitostí (a vzniká tak nesrovnalost oproti datům z ČSÚ) ani jak pestrý je místní ekosystém (takže jako les označuje i hustě sázenou smrkovou monokulturu bez jakéhokoliv podrostu). V rámci NIL je za les považován také dočasně odlesněný pozemek, tzn. holé seče nebo kalamitní holiny, tedy pozemky, u kterých existuje předpoklad budoucího zalesnění.

## Další data a souvislosti

- V rámci Evropské unie patří Česká republika k lesnatějším zemím. Její lesnatost 36,8 % je sice menší než evropský průměr (43,5 %), toto číslo ovšem významně zvedají nejvíce lesnaté státy, především skandinávské země (Finsko 76,2 %, Švédsko 74,5 %). Nejméně lesů je na Maltě – nacházejí se na pouhých 1,7 % území. Švédsko mělo v roce 2020 největší plochu lesů ze všech států: 30,3 milionů hektarů, což je více než desetinásobek rozlohy lesů v Česku[^3].
- Pralesů a přírodních lesních porostů, které patří k nejbohatším ekosystémům[^4], je u nás naopak jen zlomek: jejich rozloha je menší než 1000 ha, tedy méně než 0,03 % celkové rozlohy lesů v ČR (v EU jsou to cca 3 % zalesněné půdy, což je sice pořád málo, ale o dva řády výše než v Česku)[^5]. Lesy v České republice jsou hospodářsky pozměněné v takové míře jako snad v žádné evropské zemi se srovnatelným (či vyšším) zalesněním[^6].   
- Na mapě je na první pohled patrná velká fragmentárnost lesů v ČR a až na několik výjimek v horských oblastech zde prakticky nemáme souvislé velké lesní plochy. To představuje pro lesní ekosystémy, které jsou často v těsném sousedství sídel či obklopeny velkými lány agrární krajiny, zásadní výzvu – vyšší míru znečištění, hluku a světelného smogu, používání hnojiv či pesticidů, které zamořují půdu a přispívají k její degradaci, ale také nedostatek úkrytů pro zvěř, méně tůněk a dalších drobných zdrojů vody. Tato krajinná diskontinuita ztěžuje podmínky především teritoriálním a přirozeně migrujícím druhům – ale i dalším druhům, které patří mezi ohrožené, značně komplikuje možnost včas se přesunout do příznivějšího prostředí, kde mají větší šanci přežít. Také šelmy, které hrají v lesním ekosystému důležitou úlohu, potřebují větší lesní plochy a nízkou hustotu osídlení a v Česku to nemají snadné – zvláště pak s postupující kůrovcovou kalamitou, která k rozdrobenosti našich lesů v nemalé míře přispívá. Nedostatek krajinných návazností ostatně komplikuje práci i vlastníkům a lesním hospodářům: izolovaný les uprostřed polí se mnohem hůře obnovuje, obhospodařuje i těží.     
- Podobnou rozdrobenost lesů v ČR najdeme i z hlediska vlastnické struktury: na 300 000 lidí v Česku vlastní kus lesa do výměry 50 hektarů[^7]. Vlastnické struktuře lesů v ČR bude věnována samostatná infografika.             

## Zdroje a poznámky

[^2]: FAO (Food and Agriculture organization of the United Nations), používá následující definici: Les představují pozemky s plochou větší než 0,5 ha s celkovým zápojem stromů o výšce alespoň 5 m dosahujícím 10 %. Dále jako les označuje pozemky se stromy schopnými dosáhnout výšky 5 m a zápoje 10 % na daném stanovišti. Do kategorie les se neřadí porosty s šířkou menší než 20 m (liniové porosty) a pozemky s převážně zemědělským nebo městským využitím. Dále do kategorie les nepatří větší vodní plochy a větší zpevněné cesty. Do kategorie les se však řadí pozemky, které jsou dočasně odlesněné (holé seče, kalamitní holiny, požářiště apod.), tedy pozemky, u nichž existuje předpoklad budoucího dosažení požadovaných 10 % zápoje stromů s výškou alespoň 5 m.
[^3]: https://ec.europa.eu/eurostat/documents/3217494/12069644/KS-FK-20-001-EN-N.pdf/a7439b01-671b-80ce-85e4-4d803c44340a?t=1608139005821
[^4]: V lesních ekosystémech po celém světě najdeme desítky tisíc druhů stromů, žije zde 75 % druhů ptáků, 80 % druhů obojživelníků a téměř 70 % druhů savců. https://www.fao.org/3/ca8642en/CA8642EN.pdf
[^5]: Nová Lesní strategie EU do roku 2030: https://eur-lex.europa.eu/legal-content/CS/TXT/?uri=CELEX:52021DC0572
[^6]: Višňák, R.: Les v hodině dvanácté (2009), s. 271. ISBN 978-80-88699-19-4
[^7]: https://cs.wikipedia.org/wiki/Lesy_v_%C4%8Cesku
