---
layout:     infographic
title:      "Emise Skleníkových plynů ČR podle sektorů"
caption:    "Zdrojová data: Eurostat. Rozložení celkových emisí skleníkových plynů (v tunách CO2 ekvivalentu) v ČR za jeden rok v jednotlivých sektorech lidské činnosti. Roční objem emisí České republiky je 130,35 mil. tun (údaj z roku 2016). V přepočtu na obyvatele to je 12,3 tCO2eq/obyvatele."
categories: infographics
weight:     1
tags:       sections-emise
src:	    "Zdrojová data EEA"
srclink:    "http://appsso.eurostat.ec.europa.eu/nui/show.do?query=BOOKMARK_DS-089165_QID_20FB36E9_UID_-3F171EB0&layout=GEO,L,X,0;AIREMSECT,B,Y,0;UNIT,L,Z,0;AIRPOL,L,Z,1;TIME,C,Z,2;INDICATORS,C,Z,3;&zSelection=DS-089165INDICATORS,OBS_FLAG;DS-089165TIME,2016;DS-089165UNIT,MIO_T;DS-089165AIRPOL,GHG;&rankName1=UNIT_1_2_-1_2&rankName2=AIRPOL_1_2_-1_2&rankName3=INDICATORS_1_2_-1_2&rankName4=TIME_1_0_0_0&rankName5=GEO_1_2_0_0&rankName6=AIREMSECT_1_2_0_1&rStp=&cStp=&rDCh=&cDCh=&rDM=true&cDM=true&footnes=false&empty=false&wai=false&time_mode=NONE&time_most_recent=false&lang=EN&cfo=%23%23%23.%23%23%23%2C%23%23%23"
image:      assets/data/emise-1/Emise-sklenikovych-plynu-CR-podle-sektoru
---



## Klíčové souvislosti 

- [Podrobnější zobrazení emisí ČR](https://faktaoklimatu.cz/infographics/emise-2/) 
<!-- Srovnání emisí států EU viz graf FIXME -->
<!-- Srovnání emisí na obyvatele pro státy EU FIXME-->
- [Srovnání emisí jednotlivých sektorů ČR na obyvatele s dalšími státy EU](https://faktaoklimatu.cz/infographics/emise-3/) 

## Jak číst tento graf a co znamenají jednotlivé sektory?

- Roční objem emisí České republiky je 130,35 mil. tun (údaj z roku 2016). __V přepočtu na obyvatele to je 12,3 tCO2eq/obyvatele.__ 
- __Energetika:__ Největší podíl CO2 ze všech sektorů má energetika, 54,45 milionů tun (41,8 % celkových emisí). Emise v energetice pochází především ze spalování hnědého uhlí v elektrárnách (33,6 milionů tun, resp. 25,8 % celkových emisí) a dále z teplárenství a výroby paliv (20,85 mil. tun, či 16 % celkových emisí). Největším jednotlivým emitentem CO2 je hnědouhelná elektrárna Počerady, která ročně vyprodukuje 5,84 mil. tun CO2, což je 4,48 % celkových emisí České republiky. Dvě největší české hnědouhelné elektrárny Počerady a Tušimice vyprodukují ročně téměř tolik emisí CO2, jak veškerá osobní automobilová doprava. Emise skleníkových plynů původem z energetiky je možné snížit energetickými úsporami a rozvojem obnovitelných a nízkouhlíkových zdrojů energie.
- __Doprava:__ Emise z dopravy činí v České republice 18,45 mil. tun CO2, (14,15 % celkových emisí). Osobní automobilová doprava vyprodukuje 10,86 mil. tun, (8,33 % ) <!--(FIXME kolik je to km na osobu ročně?)-->. Nákladní a autobusová doprava vyprodukuje 7,16 mil. tun CO2 (5,49%]. Vlaková doprava je v grafu započtena, ale je příliš malá na to, aby se zobrazila (305 tisíc tun CO2eq, což je 0.23% celkových emisí). Ačkoliv je letecká doprava celosvětově významným zdrojem emisí, je komlikované posoudit, kterým zemím by se měla započítat, proto v mnoha údaj9ch, které na internetu najdete, není letecká doprava do emisí jednotivých zemí započítaná. Snížit emise z dopravy je možné přechodem na nízkouhlíková paliva (elektrickou energii, biometan, vodík...), zvýšením podílu vlakové a autobusové dopravy a snížením nutnosti přepravy (což může znamenat třeba bydlet blíže práci). 
- __Průmyslové procesy:__ Emise z průmyslových procesů, při kterých dochází k uvolňování skleníkových plynů do atmosféry jinak než spalováním fozilních paliv - výroba cementu, výroba železa a oceli apod. - činí ročně 15,22 mil. tun, (11,68 %) celkových emisí České republiky. Konkrétní údaje jednotlivých položek: Výroba cementu a jiných minerálů 2,81 Mt (2,16%); Chemický průmysl 1,52 Mt (1,17%); Výroba oceli a jiných kovů 7,31Mt (5,61%); plyny pro chlazení a klimatizaci 3,09Mt (2,37%). 
- __Spalování v průmyslu:__ Emise, které pochází ze spalování fosilních paliv pro potřeby průmyslu, typicky když je při výrobě potřeba něco zahřívat (destilace, sušení, tavení apod.), ročně činí 9,4 mil. tun CO2 (7,21 % celkových emisí).
- __Domácnosti a instituce__ jsou zodpovědné za 13,55 mil. tun emisí CO2 ročně, což reprezentuje 10,4 % celkových ročních emisí. Jde o topení a ohřev vody (pokud energie není dodávána z teplárny), vaření apod.
- __Odpadové hospodářství:__ Emise z odpadového hospodářství produkují především skládky odpadu, ze kterých do atmosféry uniká metan. Jedná se ročně o 3,67 mil. tun CO2eq ročně, což je 2,82 % celkových ročních emisí. Metan je na skládkách emitován rozkladem biologicky rozložitelného materiálu v tělese skládky. Řešením je zákaz skládkování využitelných odpadů po vzoru většiny zemí EU a využití biologicky rozložitelných odpadů k produkci biometanu pro užití namísto zemního plynu například v dopravě.
- __Zemědělství:__ Emise ze zemědělství v objemu 8,52 mil. tun CO2eq (6,53 % celkových emisí) pochází především z chovu hospodářských zvířat (4,5 mil. tun) v podobě emisí metanu a také z obdělávání půdy a s tím spojenými emisemi N2O (3,6 mil. tun CO2eq). Omezení emisí metanu ze zemědělství by pomohlo správné nakládání se statkovými hnojivy – například jejich stabilizací v bioplynových stanicích.



<!-- ### Je 130 Mt CO2 málo, nebo moc?
Je to __příliš mnoho__. Na to, abychom udrželi globální nárust průměrných teplot v přijatelné úrovni (tj. cca 1,5°C viz viz [FIXME odkaz na jinou infografiku](http://fix.me)), potřebujeme snížit emise na nulu (!) Nulové emise jsou možné díky tomu, že krom emitentů skleníkových plynů existují také jejich pohlcovače (způsobující úbytek) - např. lesy.
### Jak jsme na tom v porovnání s jinými státy světa?
Nejsme na tom moc dobře - v rámci světa jsme FIXME-tý největší znečišťovatel. Pro rychlé zorientování se:
- Indie cca FIXME Mt
- Švédsko cca FIXME Mt
- Čína cca FIXME Mt
- ČR cca FIXME Mt
- USA cca FIXME Mt
Asi nepřekvapí, že jsme větší znečišťovatelé než např. Německo, Francie či Švédsko. Bohužel ale, máme taky vyšší emise než třeba Polsko, Maďarsko či Slovensko.
### Co s tím můžu jako jednotlivec dělat? Na co se zaměřit?
Je zřejmé, že nemáme jako jednotlivci stejný vliv a možnosti věci měnit ve všech oblastech - měnit průmyslové procesy a spalování jako jednotlivec můžu těžko. Naproti tomu, zvolit si pro svou cestu ekologický způsob přepravy (tedy neletět), zateplit dům, změnit dodavatele elektřiny či výrazně omezit konzumaci masa mohu poměrně snadno, a taky celkem rychle.
### Na to jsem krátký - není to spíš o politice a zákonech?
Na množství emisí má každý z nás přímý vliv, svým chováním jejich množství můžeme výrazně ovlivnit - viz předchozí otázka. Nicméně, v sektorech jako je např. výroba elektřiny a energetický mix je třeba politického tlaku a úprav zákonů a nařízení. Tyto sektory tedy jako občan můžu výrazně ovlivnit ve volbách - jakou prioritu dává mnou podporovaný politický subjekt tématu klimatické krize? Jaké environmentální body má ve svém volebním programu?
### Kde je největší potenciál na snížení a v jakém časovém horizontu?
FIXME
### Kolik je FIXME Mt CO2?
FIXME Mt CO2 si můžete představit např. jako:
- FIXME zaplněných plaveckých bazénů
- FIXME leteckých balónů
- FIXME...
## Detailní rozbor a další informace ke grafu
## Další odkazy-->
<!--* [Example.com](https://example.com) toto je příklad odkazu -->

